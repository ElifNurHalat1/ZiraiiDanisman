<resources>
    <string name="app_name">Zirai Danışman</string>
    <string name="domatessulama"><b> Domates nasıl sulanır: </b> Karık yöntemi ile sulanır. Fidelerin dikiminden hemen sonra can suyu verilir. Fideler tutana kadar bir iki kez sulama yapılır. Daha sonra ilk meyveler görülene kadar mümkünse sulama yapılmamalıdır. Eğer çok kurak giderse bu devrede de bir iki sulama yapılabilir. Normal sulamaya yörelerin iklim koşullarına değişik zamanlarda başlanır ve 7 ile 12 gün aralar ile sulamalar yapılır. En iyi sulama vakti sabah veya akşam serinliğidir. Karıklardan suyun taşmamasına ve meyvelerin kirlenmemesine dikkat edilmelidir. </string>
    <string name="domatesgubreleme"><b> Domates nasıl gübrelenir: </b>  İlk çiçekte meyveler teşekkül edip büyümeye başlayıncaya kadar domatesin azot(N) talebi düşüktür. Bu döneme kadar geçecek süre içindeki azot ihtiyacı 1 kat ise, bu dönemden sonraki ihtiyacı 3 kat ve meyvenin hakim döneminde 4 kattır. Eğer bu kurala dikkat edilmez ve meyve tutumundan önce cömertçe azot uygulaması yapılırsa, çok gelişmiş bitki yapısına mukabil meyve tutumu azalır, döller arası mesafe uzar. Domateste kaliteyi en çok etkileyen element potasyum olup, azot/potas dengesi en az 1/1,5 düzeyinde kurulmalı, gerektiğinde ½ düzeyine çıkarılmalıdır. Açık tarla şartlarında domates yetiştiriciliğinde (sofralık) programlanmış olan azotun %30"u fosfor ve potasyumun tamamı taban gübresi olarak uygulanır. Geri kalan azot ilk meyvelerin teşekkülünden itibaren 2-3 taksitle verilir. Makro elementler dışında, bitki gelişmesinde önemli rolleri olan minör ve mikro elementler de vardır. Bu elementlerden özellikle Magnezyum (Mg),Çinko (Zn), Manganez (Mn) ve Demir (Fe) domateste eksiklikleri görülen elementlerdir.Bu elementlerin eksiklikleri bitkiler üzerinde gözle görülür belirtiler verdikten sonra tedavi güçleşmektedir.</string>
    <string name="bibersulama"><b> Biber nasıl sulanır: </b> Biber sulamasına dikimden 10-15 gün sonra başlanmalı, ilk meyve görülünceye kadar fazla sulamadan kaçınılmalıdır. İlk meyve görüldükten sonra birer haftalık aralıklarla sulamaya devam edilmelidir. Sulama anında suyu karık sırtlarına ve kök boğazına yükseltmemek gerekir. </string>
    <string name="bibergubreleme"><b> Biber nasıl gübrelenir: </b> Biber bitkisi topraklardaki organik maddeleri sever. Bu yüzden dekara 3 ila 5 ton kadar yanmış gübre eklenmesi özellikle tarlanın hazırlığı sırasında önemlidir. Bunun dışında dekara 10 ila 12 kilo gram kadar kalsiyum içeren ticari gübre, 25 ila 30 kilo gram kadar potasyum, 8 ila 15 kilo gram kadar fosfor ve 25 ila 30 kilo gram kadar azot eklenmelidir. Dikim öncesi toprak işlemede azotun %50’si, çapa sırasında %25’i, çiçeklenme öncesinde ise geriye kalan %25’i eklenmelidir. Fosforun ise tamamı toprak işlemede dikim öncesi, yine dikim öncesi potasyumun %60 ila 565’i toprağı işleme sırasında, geriye kalan %35 İla %40’ı ise toprağa çiçeklenme öncesinde verilmelidir. Azotlu gübre formunda olan kalsiyum toprağa verilmelidir. Biber bitkisinin taban ve üst gübreleme payları dikiminden önce %20 ve dikimden sonra %80 azot, dikimden önce %80 ve dikimden sonra %20 fosfor ve dikimden önce %25 potasyum ile dikimden sonra %72 potasyum olmalıdır.</string>
    <string name="fasulyesulama"><b> Fasulye nasıl sulanır: </b> Vejetasyon devresinde  fasulye bitkisinin su ihtiyacı en az 300-450 mm’’dir. Bitkiler tam çiçekte iken sulanmamalıdır. Sulama zamanları fidelerde üç yaprakçıklı asıl yaprağın görünmesi sırasında, çiçeklenmeden evvel, meyve tutumundan 10 gün sonra ve hasattan 1 ay önceki devrelerde olmak üzere sulama yapılmalıdır. Sık ve hafif sulama yapılmalıdır. Çünkü  fasulye sık aralıklarla sulamayı sever, bol sudan hoşlanmaz.</string>
    <string name="fasulyegubreleme"><b> Fasulye nasıl gübrelenir: </b> Sırık fasulyeler bodur fasulyelere nazaran topraktan daha fazla besin elementi kaldırır ve toprağın gücünü azaltır. Fasulyeler için tavsiye edilecek tabi ve ticari gübre miktarları her şeyden evvel topraktaki besin maddeleri miktarları ile ilgilidir. Toprak tahlili neticelerine göre ihtiyaç duyulan gübrelerin verilmesi en doğru yoldur. En uygun toprak olarak kabul edilen kumlu-tınlı topraklara birkaç senede bir dekara 2-3 ton olmak üzere yanmış çiftlik gübresi verilir. Dekara 2-5 kg saf azot (N), 4-6 kg fosfor (P2O5) ve 3-5 kg potasyum (K2O) verilmelidir. Çimlenmekte olan tohumlara herhangi bir ticari gübrenin zararının dokunmaması için gübrelerin tohumların ekildiği yerin en az 5cm kadar uzağında ve 7.5 cm derinlikte verilmesi uygundur.</string>
    <string name="havucsulama"><b> Havuç nasıl sulanır: </b> Düzenli sulama havuçta kök gelişiminin primer ve sekonderde çok önemlidir. Primer dönemdeki susuzluk havuç boyunun kısa kalmasına, sekonder dönemdeki susuzluk havucun yeterli ölçüde kalınlaşmamasına ve ayrıca düzensiz sulama ise havucun çatlayarak pazarlanamaz hale gelmesine neden olur. Bu nedenle havuç yetiştiriciliğinde sulama başarıyı en çok etkileyen faktörlerden birisidir. Havuç için yağmurlama veya damlama sulama tercih edilmelidir.</string>
    <string name="havucgubreleme"><b> Havuç nasıl gübrelenir: </b> Havuç yetiştiriciliğinde organik gübreler tercih edilmeli, erken dönem de yoğun inorganik gübreden kaçınılmalıdır. Yalnız havuç taze ağıl gübresinden hoşlanmaz. Taze gübre havucun renginin bozulmasına ve mavi kırmızı bir renk almasına neden olur. Ayrıca erken çiçeklenmeye neden olduğu söylenir. Toprakta tav nedeniyle gübreleme ekimden bir hafta evveline kadar yapılmamışsa gübre vermeden ekim yapıp çimlenme tamamlanıp bitkiler 2-3 yapraklı olduklarında gübreleme yapmak daha doğru olur. Dekara 8-10 kg saf azot, 8-9 kg fosfor ve 12-16 kg potasyumlu gübre hesaplanarak ekimden en az iki hafta önce toprağın 10-15 cm derinliğine karıştırılmalıdır. Azotun yarısı ekim öncesinde diğer yarısı da bitkiler 3-4 hakiki yapraklı olduklarında uygulanırsa yıkanma yoluyla kayıp azalır.</string>
    <string name="ispanaksulama"><b> Ispanak nasıl sulanır: </b> Ispanak bitkisinin gelişmesi için sulamanın düzenli yapılması gerekir. Büyüme esnasında haftada 1-2 kez sulama yapılır. Kumlu topraklarda 2 kez sulama yapmak uygun olur. İlkbahar ve sonbahar yağışları, sulama miktarını ve sayısını azaltabilir. Ispanak sudan hoşlanan bir bitkidir. Ancak fazla su bitkiye zarar verebilir. Sulama gerekiyorsa salma, damlama ve yağmurlama yöntemiyle sulama yapılmalıdır.</string>
    <string name="ispanakgubreleme"><b> Ispanak nasıl gübrelenir: </b> Tohum ekiminden birkaç ay önce dekara 1.5- 3 ton yanmış çiftlik gübresi ile toprak tahlil sonuçlarına göre dekara 20-30 kg arasında nitrojen, 10 kg fosfor ve 15-20 kg potas içeren ticari gübreler verilebilir. Sonbahar ekiminde verilecek gübrenin iki kısma ayrılması önerilir. Fosfor ve potasyumun tamamı ile azotun yarısı ekimden önce, diğer yarısı hasattan en az bir ay önce toprağa verilmelidir. Ispanak birçok yerde bütün bir yıl boyunca yetiştirilebildiği halde ülkemizde genellikle sonbahar ve bazen de ilkbahar olmak üzere yılda iki devrede yetiştirilmektedir. Sonbahar yetiştiriciliğinde tohumlar Eylül Ekim aylarında ekilir. Hasat ise Kasım- Aralık aylarında yapılabilir. İlkbahar yetiştiriciliğinde ise ekim bölgelere göre değişmekle birlikte Şubat, Mart, Nisan aylarında yapılmalıdır.</string>
    <string name="karnabaharsulama"><b> Karnabahar nasıl sulanır: </b> Karnabahar suyu çok seven sebzedir bunun için sulamaya gereken özen gösterilmeli ve muntazam aralıklarla yağış durumuna göre sulama yapılmalıdır. Karnabahar, kök sistemine sürekli bir nem sağlanması halinde daha iyi yetiştirilir. Herhangi bir kuraklık döneminde, bitkinin büyümesindeki durgunluk kolayca görülebilir. Karnabahar, yeterli miktarda yaprağa sahip olabilmelidir. Çünkü bitkinin baş kısmının büyüklüğü yaprak kalitesine doğrudan bağlıdır.</string>
    <string name="karnabahargubreleme"><b> Karnabahar nasıl gübrelenir: </b> Gübrelemede en fazla dikkat edilecek husus bitkiler azdırılmadan, vegetatif büyüme vegeneratif gelişme arasında doğru bir denge kurulmasıdır. Gübreleme programı toprak analizine göre planlanmalıdır. Toprak organik maddece fakir ise dekara 4-6 ton yanmış çiftlik gübresi kullanılır. Ticari gübreleme olarak 40-50 kg amonyum sülfat, 40-50 kg süper fosfat, 20-30 kg potasyum sülfat verilebilir. En uygun gübreleme toprak analizine göre yapılacak gübrelemedir. Çiftlik gübresi, fosforlu gübrenin tamamı, potaslı ve azotlu gübrenin yarısı son toprak hazırlığında verilir. Potaslı gübrenin ikinci yarısı taçların teşekkülünden önce verilir. Azotlu gübrenin 2. yarısı ise dikimden 20-25 gün sonra ve taç teşekkülünden önce olmak üzere iki partide verilmelidir.</string>
    <string name="patatessulama"> <b> Patates nasıl sulanır: </b> Dikimde toprağın nemli (tavında) olması çıkışı hızlandırır. Bu nedenle dikim öncesi eğer toprak kuru ise, sulama yapılarak tava gelmesi sağlanmalıdır. Bitkilerde su ihtiyacı alt yapraklardaki solma ve sararmayla kendini belli eder. Sulama zamanları; Birinci Su: Çıkış ile yumru oluşması devresi arasında verilir. Bu devrede fazla su yumru çürümelerine ve zayıf kök gelişimine neden olacağından dikkatli olunmalıdır. İkinci Su: Yumruların oluşmasının başlangıcında verilir. Bu devre patatesin suya en fazla ihtiyaç duyduğu devredir. Üçüncü Su: Yumruların şişme devresinde verilir. Bu devrede toprak sürekli nemli tutulmalıdır. Diğer Sulamalar: Gerektikçe verilir. Hasat ile son sulama arasında 1 haftalık bir zaman bırakılır. Sulama yeterli ve düzenli yapılmadığı taktirde, verim kaybı olur, yumrularda meme oluşur, çatlama meydana gelir. İç kısımlarında kararmalar ve boşluklar ortaya çıkar.</string>
    <string name="patatesgubreleme"> <b> Patates nasıl gübrelenir: </b> Patates bitkisi, yetişme süresince topraktan fazla miktarda bitki besin maddesi kaldırmaktadır. Topraktan alınan bitki besin maddelerinin yaklaşık 1/3-1/2’ si bitkinin yeşil aksamında birikmekte, arta kalan diğer miktar ise yumruda depolanmaktadır. Patates tarımında gübreleme tavsiyelerinde bulunurken ürünün yetiştirilme gayesi, yetişme süresi, toprak yapısı, sulama sayısı ve hedeflenen verim değerleri dikkate alınmalıdır. Patatese verilecek gübrelerin miktarları arasında belirli bir oran olması gerekmektedir. Aksi taktirde verilen gübreden yeterli miktarda fayda sağlanamaz. Bu nedenle NPK bakımından normal olan topraklarda bu oranın 1:0,5:2 olması gerekmektedir. Bunun dışında, organik maddesi fazla topraklarda azot miktarı düşük tutulmalı, toprağın fosfor ve potasyum tutma miktarı yüksek ise bu elementlerin miktarı artırılmalıdır.</string>
    <string name="patlicansulama"><b> Patlıcan nasıl sulanır: </b> Patlıcan yetiştiriciliğinde pratik bir kaide olarak ilk can suyundan sonra hava durumuna göre 15-20 gün müddetle su verilmez. Bundan sonra ihtiyaç olursa bolca su verilir. Çiçeklenme devresinde yersiz sulamadan kaçınılmalıdır. Bitkiler üzerinde ilk meyveler görülmeye başladıktan sonra bitkinin durumuna göre belli periyotlarla su vermek ve bilhassa hasat devresine girildikten sonra her hasadın ardından sulama ihmal edilmemelidir. En uygun ve tavsiye edilen sulama yöntemi damlama sulamadır. Ancak karık usulü ile sulama daha yaygın olarak kullanılmaktadır. Patlıcan yetişme devresinde 7-8 günde bir sulanmalıdır; aksi takdirde gelişme yavaşlar mahsul azalır ve meyvelerde acılık başlar.</string>
    <string name="patlicangubreleme"> <b> Patlıcan nasıl gübrelenir: </b> Patlıcan ahır ve ticaret gübrelerini sever. Sonbaharda patlıcan tarlasına dekar başına 5-6 ton yanmış ahır gübresi verilmelidir. Ahır gübresine ek olarak ticaret gübresi verilmelidir. 8-12 kg azot, 8-10 kg fosfor ve 8-10 kg potasyum verilmelidir. Bazı yetiştiriciler, gelişmenin sonlarına doğru bitkinin gelişmesini kuvvetlendirmek ve son defa iyi ürün elde edebilmek için şerbet vermeyi veya azotlu bir gübre uygulamayı yararlı kabul etmektedir.</string>
    <string name="salataliksulama"><b> Salatalık nasıl sulanır: </b> Genel bir kural olarak, suya çok duyarlı olması sebebiyle diplerinin daha nemli bulundurulması gereken sebzelerden biri de hıyardır. Böylece bitkinin hem iyi gelişmesi sağlanır hem de özellikle susuzluktan ileri gelen acılaşmaya fırsat verilmemiş olur. Hıyarın sulama yönünden en kritik dönemi meyve bağlama dönemidir. Fideler dikildikten sonra ilk verilen can suyundan ilk meyveler verilinceye kadarki dönemde çok olmamak koşuluyla su verilebilir. Bu dönemlerde fazla sulama yapılması meyvelerin sararmasına sebep olur. Sulamalar mümkünse sabahın erken saatlerinde veya akşamüstü yapılmalıdır.</string>
    <string name="salatalikgubreleme"> <b> Salatalık nasıl gübrelenir: </b> Hıyar bitkisi gübreyi çok sever. Bu amaca yönelik iyi hazırlanmış çiftlik gübresinden dekara 3-6 ton vermek hem toprak verimliliğini artırır hem de toprağı organik maddece zenginleştirir. Toprak analizi yapıldıktan sonra analiz sonuçlarına göre tarla yetiştiriciliğinde ortalama olarak 8 kg/da P2O5 karşılığı fosforlu gübre ve 10-12kg/da N karşılığı azotlu gübre verilmelidir. Potasyumun 30 kg/da ‘ dan daha az olması halinde potasyumlu gübreler kullanılabilir. İlk meyve görüldükten sonra azotlu gübrelerden veya çiftlik gübresinden hazırlanmış şerbetten 1-2 defa verilmesi çok faydalıdır. Seralarda dikimden önce 20-25 kg/da P2O5 karşılığı fosforlu gübrenin verilerek toprağa karışımı sağlanmalıdır. Azotlu gübrenin ise meyve bağlamayı olgunlaşmayı geciktirmeyecek şekilde iki veya üçe bölünerek verilmesi gerekir. İlk uygulamada 16 kg/da N , ikinci uygulamada 12 kg/da N karşılığı azotlu bir gübre verilmelidir. İlk azotlu gübre, bitkiler 3-4 yapraklı olunca şeddelerin iki yanına bant şeklinde verilerek çapa ile hafifçe toprağa karıştırılmalıdır. Diğer uygulamalar 20-30 gün ara ile aynı şekilde yapılmalı , gübre bitki yapraklarına değmemelidir.</string>
    <string name="sogansulama"> <b> Soğan nasıl sulanır: </b> Soğan yetiştiriciliğinde vegetasyon dönemi içinde yeterli yağış varsa (450-500 mm) sulamadan da yetiştirilebilir. Aksi halde sulama yapılmalıdır. En uygun sulama yöntemi yağmurlamadır. 1-2 sulama yeterlidir. Baş olgunlaştırma döneminde sulama yapılmamalıdır</string>
    <string name="sogangubreleme"> <b> Soğan nasıl gübrelenir: </b> En uygun gübreleme tavsiyesinin toprak analizi ile tespit edilmesi gerekir. Soğan tarımında gübre tavsiyesi kg/da saf madde olarak yapılmaktadır. Soğan tarımında oluşacak gübreleme hatası verimde ciddi kayıplara sebep olacaktır. Başarılı bir soğan tarımı yapabilmek için Azot(N): 15 kg/da, Fosfor(P): 10 kg/da ve Potasyum(K): 15 kg/da olacak şekilde gübreleme yapılmalıdır. Yapılacak gübrelemede azotun tamamı, fosfor ve potasyumun 1/3 ü ekimle beraber uygulanır. Geriye kalan fosfor ve potasyum iki parça halinde uygulanabilir. </string>
    <string name="cileksulama"> <b> Çilek nasıl sulanır: </b> Çilek aşırı suya karşı hassas bir bitkidir. Bu nedenle dengeli bir sulama yapılmalıdır. Aşırı sulama sonucu mantarsal hastalıklar ve kloroz ortaya çıkar. Sulama yöntemleri;  karık, yağmurlama ve damla sulamadır.</string>
    <string name="cilekgubreleme"><b> Çilek nasıl gübrelenir: </b> En iyi gübreleme yaprak ve toprak analizine göre yapılandır. Gübreleme yapraktan ve topraktan uygulanabilir. Topraktan uygulamada en uygun olanı gübrenin damla sulamayla birlikte verilmesidir. Bu sistemde gübre kaybı azalmakta ve bitkiler için yarayışlılığı artmaktadır. Çilek ticari gübrelerden en çok azota ihtiyaç duyar. Bu uygulamaya dikimden yaklaşık bir ay sonra başlamalı ve hasat sonuna kadar uygulamaya devam edilmelidir. Soğuk bölgelerde kış aylarında gübre uygulamalarına ara verilmelidir. Analiz yapılmadığı taktirde yetiştiricilik periyodu boyunca yaklaşık dekara 25- 30 kg saf N düşecek şekilde azot içerikli gübreler aylara göre bölünerek verilmelidir. Damla sulama uygulandığı taktirde haftalara bölünerek vermek daha iyidir. Kış soğuklarına dayanımı arttırmak için K içerikli gübrelerle de gübreleme yapılmalıdır. Toprak kireçli değilse hasat periyodu boyunca meyvelerin yumuşamaması ve sertliğini kaybetmemesi için Ca içerikli gübreleme yapılmalıdır. Kireççe zengin topraklarda pH 7-7.5’ü geçtiği durumlarda kloroz görülür. Bunun için bitkiler Fe şelatlı gübrelerle gübrelenmelidir.</string>
    <string name="cevizsulama"><b> Ceviz nasıl sulanır: </b> Ceviz çok su istemeyen bir bitki olmakla birlikte özellikle ilk yıllar dikkatli ve düzenli bir şekilde sulanmalıdır. İlkbaharda yağışlar genel olarak yeterli olmakla birlikte ihtiyaç halinde su verilmelidir. Yaz sulaması ise çok önemlidir. Yağış durumuna göre değişmekle birlikte sulama işlemine mayıs ayı itibariyle başlanabilir. Eğer bahar kurak geçmişse sulamaya erken başlanmalıdır. Aksi takdirde meyve tutum ve kalitesi düşer. Sulamada yapılan hata (yetersiz ve düzensiz sulama) haziran ayında meyve dökümüne sebep olabilir. Cevizlerde özellikle küçük meyve, iç doldurma dönemlerinde ve irileşmeye yakın dönemlerde sulama işlemi çok önemlidir. Fidan ve bahçe hangi durumda olursa olsun aşılı ceviz fidanı yetiştiriciliği daha doğrusu bahçe kurulumu için en ideal sulama şekli damla sulama veya sızdırma sulama şeklidir.</string>
    <string name="cevizgubreleme"><b> Ceviz nasıl gübrelenir: </b> Genç ceviz ağaçları söz konusu olunca, çoğu zaman minimum gübreleme uygulamak gerekir. Pek çok yetiştirici, her genç ağaç başına 113 gr N-P-K 15-15-15 gübreleme uygulamaktadır; bu oranlar iki farklı uygulama içindir, ilki ilkbahar sonunda diğeri yazın uygulanır. Toprak gübrelemesi yapıldıktan sonra ağaçların sulanması gerekir. Alternatif olarak, gübreleme (sulama sisteminde suda çözünebilen gübrelerin enjeksiyonu) uygun olabilir. Genel olarak, ceviz ağaçlarının ilk olarak Azot ve devamında Fosfor ve Potasyuma ciddi ihtiyaçları vardır. Pek çok ticari ceviz yetiştiricisi, her yıl hektar başına 589 kg amonyum sülfat (ΝΗ4)2SΟ4 uygular. Ayrıca her 3 yılda bir hektar başına 454 kg P2O5 ve 227 kg Potasyum sülfat (K2SO4) uygular. Bu miktarların uygulamaları genellikle ilkbaharda başlayan ve sonbaharda biten 2-3 eşit orana ayrılır. Ancak, bunlar sadece olgun ceviz bahçelerinde uygulanan bazı yaygın uygulamalardır ve kendi araştırmanızı yapmadığınız sürece takip edilmeleri tavsiye edilmez. Özellikle büyük miktarlarda N uygularken, toprağın pH değerini sık sık kontrol etmek ve bazı bölgelerde pH değerini uygun seviyelere çıkarmak için kireç uygulaması yapmanın da bir ihtiyaç olduğunu unutmayın. </string>
    <string name="dutsulama"><b> Dut nasıl sulanır: </b> Yağışın bol olduğu yerlerde gelişmeleri daha kuvvetlidir. Ancak fazla sulama ipek böcekçiliğinde kullanılacak dutların yapraklarındaki protein ve karbonhidrat muhtevasını düşürür. Dut ağaçlarının ihtiyaç duyduğu su miktarı, ağaçların bulunduğu yerdeki toprağın özelliklerine göre de farklılık gösterir. Verimli, orta karakterde bünyeye sahip topraklarda 10 gün aralıkla, ağır bünyeli killi topraklarda ise 15 gün aralıkla sulama yeterlidir.</string>
    <string name="dutgubreleme"><b> Dut nasıl gübrelenir: </b> Dut ağaçları diğer meyve türleri ile karşılaştırıldığında genellikle fazla gübrelemeye ihtiyaç duymazlar. Yine de dut ağaçlarının iyi gelişmesi ve ürün veriminin artırılması için azotlu, fosfatlı ve potaslı kimyevi kompoze gübrelerin verilmesi gerekir. Gübreler ilkbahar, yaz ve sonbaharda üç defada verilebilir. Sulama imkânının olmadığı bahçelerde ise; fosfatlı ve potaslı gübreler sonbaharda, azotlu gübreler ise ilkbaharda verilir.</string>
    <string name="elmasulama"><b> Elma nasıl sulanır: </b> Bahçelere verilecek su miktarı, yıllık yağış miktarı toplamına, bu yağışın dağılımına, bitkiden gelen su kaybı şiddetine, ağacın büyüklüğüne ve toprağın tipine göre değişir. Elma ağaçları, saçak kök sistemine sahip oldukları için, diğer meyvelere oranla fazla su isterler ve yüksek nemden hoşlanırlar. Elma ağaçları için en önemli sulama zamanı, yazın yapılan sulamadır. Çünkü kurak geçen zamanlarda yaz sulamasına ne kadar erken başlanırsa o kadar da meyve tutumu artar, ayrıca verim ve kalitenin de artmasına yardımcı olur. Yaz sulamasına yağış durumuna göre mayısta başlanır, bütün yaz boyunca devam edilir. Sulamada en önemli konu sulama zamanının iyi tespit edilmesidir. Bunun için en pratik yöntem toprağın elle kontrol edilmesidir. En uygun sulama şekli damla sulama sistemidir. Damla sulamada köklerin bulunduğu alanın bir kısmı sürekli nemli kalmaktadır.</string>
    <string name="elmagubreleme"><b> Elma nasıl gübrelenir: </b> Elma yetiştiriciliğinde diğer bir önemli nokta, yüksek verim ve kaliteli ürün alabilmek için gübrelemenin doğru ve dengeli şekilde yapılmasıdır.  Elma bahçelerine verilecek gübre miktarı; toprak işleme usulüne, toprağın karakterine, ağacın büyüme gücüne, yaşına, alınan ürün miktarına göre değişir. En doğrusu verilecek gübre miktarının toprak ve yaprak analizleri ile tespit edilmesidir. Elma bahçelerinde fidan dikilmeden önce bir temel gübreleme yapılmalı,  dikimden sonra da bahçe her yıl tahlil sonuçlarına göre gübrelenmelidir. Azotlu gübreler, meyve kalitesini ve verimi artırmakta, meyve dökülmesini azaltmaktadır. Dikkat edilecek tek nokta, verilen azotlu gübrelerin elmaların olgunlaşmadan önce tükenmiş  olmasıdır. Fosfor, ağacın iyi çiçek bağlamasını ve meyveye yatmasını sağlamaktadır. Potasyum,  çiçeklenmeyi teşvik etmekte, periyodisiteyi (var-yok) azaltmakta, meyve iriliğini, lezzetini ve dokusunun sıklığını artırmakta, saklanma süresini uzatmaktadır. İlkbahar döneminde tomurcuklar patlamadan önce ağaç başına 100-250 gr. Amonyum sülfat ya da amonyum nitrat, sonbahar döneminde ise kışa girerken 10 cm derinliğine, ağaç başına 150-350 gr. DAP uygulamaları önerilir</string>
    <string name="eriksulama"><b> Erik nasıl sulanır: </b> Yıllık yağış miktarı 750 mm’ den az olan bölgelerde düzenli olarak yaz aylarında sulama yapılmalıdır. Mayıs ayının 2. Yarısından itibaren sonbahar yağışlarına kadar geçen süre içerisinde toprak yapısına da bağlı olarak  8- 12 kez sulanmalıdır.</string>
    <string name="erikgubreleme"><b> Erik nasıl gübrelenir: </b> Erik ağaçlarına verilecek gübre miktarı yaprak ve toprak analizi sonuçlarına göre saptanmalıdır. Gübre miktarında ağacın yaşı, verim durumu, toprak yapısı ve ekolojik koşullarda etkilidir. Kimyasal gübrelerden fosfor ve potaslı gübreler kış başında; azotlu gübreler ise kış sonunda ilkbahar gelişmesi başlamadan önce verilmelidir. Azotlu gübreler ağacın gelişimi üzerine; bor ve kalsiyumlu gübreler ise meyve kalitesi üzerinde etkilidir. Her yıl dekara  2 – 3 ton yanmış çiftlik gübresi verilmesi faydalıdır. 2 yılda bir yapılan yeşil gübreleme ise toprağın fiziksel yapısını düzeltmesi bakımından uygundur.</string>
    <string name="karpuzsulama"><b> Karpuz nasıl sulanır: </b> Karpuzlarda bitkinin gelişme dönemleri göz önüne alınarak sulama yapılmalıdır. Dikimde can suyu verildikten sonra çiçeklenme dönemine kadar bitkinin su ihtiyacı azdır. Ancak kurak geçen yıllarda az miktar su verilebilir aksi taktirde çok su verilirse bitki çiçeklenmesi gecikir. Bu dönemlerde su direk tünellerin içine azar azar verilmeli veya tüneller açılmadan tünel araları yağmurlama veya salma suyla sulanabilir. Bitki çiçeklenmeye başladığı zaman su ihtiyacı daha da artar. Meyve irileşme ve olgunlaşma aşamasında en üst seviyeye ulaşır. Sulama, dikkatli ve kontrollü yapılmalıdır. Fazla sulama vegetatif gelişmeyi hızlandıracağından meyve tutumu azalır bu sebeple suyun azar azar ve sık verilmesi gerekir. Karpuz da en ideal sulama yöntemi damlama sulamadır. Bölgemizde pratik olması açısından yağmurlama sulama tercih edilmektedir. Karpuzda hasada yakın dönemde sulama kesilmelidir. Aksi taktirde meyvede çatlama çürüme gibi sıkıntılar ekonomik kayıplara neden olacaktır. İlk meyveler 400-500 gr ağırlığına ulaşıncaya kadar mecbur kalmadıkça sulamadan kaçınılmalıdır.Geniş alanlarda en pratik sulama, yağmurlama sulamadır. Karpuz yağmurlama sulamaya çok iyi yanıt verir. Sulama tohum ekiminden ilk çiçeklenmeye kadar sulama artar, olgunlaşma döneminde su tüketimi azalır. Derim aşamasında sulama yapılmaz çünkü çatlamalara sebebiyet verebilir. Sera yetiştiriciliğinde damla sulama veya yüzey sulama yöntemleri uygulanabilir.</string>
    <string name="karpuzgubreleme"><b> Karpuz nasıl gübrelenir: </b> Toprak hazırlığı esnasında 4-5 ton/da hesabı ile çiftlik gübresi uygulaması toprağın mikrobiyolojik aktivitesini arttırma, toprağa oligo elementleri sağlama ve mineral beslenmeyi düzenleme, toprak nemindeki değişimleri engelleme ve toprak sıcaklığını arttırma gibi işlevlere sahiptir. Fosforun tamamı taban gübresi şeklinde, azot ve potasyumun 1/3’ünü fosforla birlikte, 1/3’ünü ilk çapada (ilk dişi çiçeği görme aşaması), 1/3’ünü de ilk çapadan yaklaşık 1 ay sonra (meyveler elma büyüklüğüne ulaşınca) verilir. Fakat mutlaka toprak tahliline göre gübreleme yapılmalıdır.</string>
    <string name="kayisisulama"><b> Kayısı nasıl sulanır: </b> İklim koşulları, rakım ve ağaçtaki meyve yüküne bağlı olarak değişmekle beraber genel olarak kayısı ağaçlarında yılda 5-10 kez sulama yapılmaktadır. Sulamalara, sıcak ve kurak bölgelerde Mayıs sonu-Haziran ayı başında başlanır, Eylül sonu-Ekim başına kadar 15-20 gün aralıklarla devam edilir. Sulamaların tam olarak yapılmaması ve suyun erken kesilmesi ile ertesi yıl açan çiçek sayısı azalmakta, çiçek ve meyve dökümü artmaktadır.</string>
    <string name="kayisigubreleme"><b> Kayısı nasıl gübrelenir: </b> Kayısı, sert çekirdekli meyve türlerinden olup, topraktan oldukça fazla besin maddesi kaldırmaktadır. Kayısı yetiştiriciliğinde iyi bakım ve doğru gübreleme ile meyve verimi ve kalitesi iyi bir duruma getirilebilir. Toprak analizine göre fosforlu ve potasyumlu gübreler toprak yüzeyine serpilip pullukla toprağa karıştırılır. Toprak reaksiyonunu düzenlemek için gerekli kükürt ve kireç ihtiyacı da bu şekilde kullanılabilir. Dikimde ahır gübresi kullanıldığında, ilk yıl azotlu gübrelemeye gerek yoktur. Azotlu gübre ikinci yıldan itibaren her bir yaş için 100-150 g % 21 N içeren amonyum sülfat verilmelidir. Fosforlu ve potasyumlu gübreler toprak analizine göre 2-3 yılda bir fidan başına 50 g triple süper fosfat, 100 g potasyum sülfat şeklinde verilebilir. Toprak reaksiyonu (pH) 7.5’ in üzerinde olduğu durumlarda azotlu gübre kaynağı olarak amonyum sülfat kullanılmalıdır. Ancak genel kural olarak; ağacın her yaşı için her yıl 100-150 g % 21 N içeren amonyum sülfat ile 2-3 yılda bir ağaç başına 0.5-1 kg triple süper fosfat ve 1-2 kg potasyum sülfat gübresi verilmelidir. Azotlu gübreler ikiye bölünerek uygulanmalıdır. 2/3’si erken ilkbaharda (Mart) tomurcuk kabarma dönemi, çiçeklenmeden üç hafta önce, 1/3’i ilk suda (Mayıs) ayında meyve çekirdeği sertleştiği dönemde ağaç tacı içine serpilip toprakla karıştırılmalıdır.</string>
    <string name="kirazsulama"><b> Kiraz nasıl sulanır: </b> Kaliteli meyve almayı en fazla etkileyen kültürel işlemlerden birisidir. Bunun için özellikle aktif gelişme döneminde bahçelerin düzenli olarak sulanması zorunluluk arz eder. Bodur anaç kullanılmış bahçelerde hem düzenli ve hem de sık aralıklarla sulama yapılmalıdır (geçirgen topraklar için). Çünkü bu tip anaçlarda kök gelişimi yüzeysel olduğu için ağaç topraktaki suyun ani değişiminden etkilenebilir. Bunun sonucunda da ağacın gelişmesinde ve meyve kalitesinde bozulmalar olur. Su düzeni bozulmuş bahçelerdeki meyveler küçük kalır, pazar değerini kaybeder ve ağaçlar bir yıl sonrasının verimi için hazırlık yapamazlar. Aşırı sulama yapılan bahçelerde ise kök ve kök boğazı çürüklükleri meydana gelebilir. Meyve bahçelerinde yapılması gereken sulama şekilleri; damlama ve mikro yağmurlama olarak tespit edilmiştir. Bu sistemlerde sabit masraflara gereksinim duyulduğundan yanlış olmasına rağmen halen salma şeklinde sulamalar da yapılmaktadır.</string>
    <string name="kirazgubreleme"><b> Kiraz nasıl gübrelenir: </b> Kiraz bahçelerinde dengeli ve düzenli bir gübreleme yapmak için mutlaka belirli aralıklarla (en az üç yılda bir) toprak ve yaprak analizleri yapılmalıdır. Yapılan analizlerin sonucuna göre de bahçenin gübre ihtiyacı belirlenmelidir. Verilecek olan kimyasal gübreler ağaçların taç iz düşümü içerisine ama asla gövdeye ve köklere temas etmeyecek şekilde uygulanmalıdır. Bitkinin daha fazla ihtiyacı olan makro elementler her yıl mikro elementler ise ihtiyaca göre verilmelidir. Ayrıca kiraz bahçelerinde demir noksanlıklarına sık rastlanmaktadır. Demir eksikliğinde özellikle genç yapraklardan başlayarak bir sararma ve bunun sonucunda da gelişme düzeninde gerileme ve yaprak dökümü görülür. Bu eksiklik kısa sürede toprak ve yaprak gübrelemesi olarak giderilmelidir. Yine kimyasal gübrelemenin haricinde ağaçların ihtiyacı olan organik maddenin de toprağa kazandırılması olayı unutulmamalıdır.</string>
    <string name="portakalsulama"><b> Portakal nasıl sulanır: </b> Portakal ağacı, sık ve bol su isteyen meyve ağaçlarındandır. Sulaması az yapılırsa, ağaç toprağa tam tutunamaz. İklime bakılarak, yağış alan bölgelerde bile sulama yapılması gereken bir ağaçtır. Ağacın köklerinin toprağa tutunabilmesi ve verimli meyve verebilmesi için bol sulama yapılmalıdır. Farklı sulama yöntemleri bulunmaktadır. Yaz aylarında sulama yapılırken, güneşin olduğu vakitler tercih edilmemelidir. Güneşin olduğu vakitlerde yapılan sulamada, su buharlaşacaktır. Sabah ve akşam saatlerinde yapılan sulama, verimi daha fazla arttırmaktadır.</string>
    <string name="portakalgubreleme"><b> Portakal nasıl gübrelenir: </b> Portakal ağaçlarının azot, fosfor, potasyum ve kalsiyum gibi bazı ihtiyaçları vardır. Ayrıca, bazı mikro elementler de gereklidir (demir, bor, magnezyum, alüminyum, manganez, çinko ve bakır). Azot eksikliği yavaşça ağacın yaprak sayısını azaltır ve ağacın yapraklarının sararmasına, erken yaprak dökümüne ve dolayısıyla üretimin azalmasına neden olur. Bununla birlikte, gübre ihtiyaçları ağacın yaşına, çeşidine ve meyvenin kullanım amacına (meyve suyu üretimi veya sofralık portakal) bağlı olarak önemli ölçüde farklılık gösterir. Portakal ağaçlarının yıllık gübre ihtiyacı hektar başına 120 ila 200 kg N, 30 ila 45 kg P ve 60 ila 150 kg K olduğunu söyleyebiliriz. </string>
    <string name="uzumsulama"><b> Üzüm nasıl sulanır: </b> Ülkemizde bağlar sulanmaz diye genel bir kanı vardır. Ancak iyi kaliteli bir verim için gerektikçe sulama mutlaka yapılmalıdır. Sulama, verim artışının % 30-40 oranında sağlandığı bir kültürel uygulamadır. Ülkemizde Göller bölgesinde ve Ege bölgesinde özellikle çekirdeksiz üzüm bağlarında sulama yapılmaktadır. Kurak ve yarı kurak geçen bağ bölgelerinde sulama yapılmalıdır.Asmanın, 1 gr kuru madde meydana getirmesi için yapraklarından 1 litre su harcaması gerekir. Yapraklardan normal koşullarda her cm2’den saatte 20-60 ml su buharlaşmaktadır (20-60 ml/cm2/h). Ayrıca vegetasyon içinde 450 mm/m2 suya gerek duymaktadır. Bunun 250-300 mm’si bu dönem içinde buharlaştığından, asmada normal bir gelişme ve meyve verimi için vegetasyon devresi içinde yaklaşık olarak 700-750 mm/m2 yağış alması gerekir. Eğer bu miktar topraktan sağlanamazsa özellikle kurak ve yarı kurak iklim koşullarında sulama ile bunun karşılanması gerekir </string>
    <string name="uzumgubreleme"><b> Üzüm nasıl gübrelenir: </b> Gübrenin uygulama zamanı bağlar arasında değişmektedir. Örneğin, sulanmayan bağlarda, bazı üreticiler kış aylarında tüm gübreleme uygulamalarında yavaş salınımlı gübre kullanarak uygulama yapmayı tercih eder. Sulanan üzüm bağlarında ise, temel gübreleme olarak % 75 P ve Mg ile birlikte % 50 N ve K uygulanır. Bu gübreleme kalıbına göre ilk uygulama meyve tutumundan sonra N ve P içerir ve geri kalan K ile 3-4 değişik uygulama yapılır. Toprağın CaCO3 oranı yüksek olan bölgelerde, Fe eksikliği olabilir. Böylece üreticiler şelatlı demir gübresini sulama ile veya yapraktan gübreleme ile uygulama yapabilirler. Yapraktan gübreleme, bazı besin maddelerinin eksikliğini çok hızlı bir şekilde gidermemize yardımcı olur, ancak diğer gübreleme şekillerinin yerini almaz. Toprak gübreleme ile genellikle uzun süren sonuçlar elde edilir. </string>
    <string name="aloeverasulama"><b> Aloe vera nasıl sulanır: </b> Aloe veranın sulanacağı zamanı, toprağını elinizle kontrol ederek anlayabilirsiniz. İşaret parmağınızı saksıya biraz soktuktan sonra herhangi bir nem hissetmiyorsanız bitkiyi sulayabilirsiniz. Sulamayı belli aralıklarla, günün aynı saatlerinde yapmaya özen göstermelisiniz. Koyacağınız su miktarını her seferinde düşünmek yerine rutin olarak aynı ölçüyü kullanabilirsiniz. Elbette bitki çok büyüdüğünde daha çok suya ihtiyaç duyacağını düşünerek oranı artırabilirsiniz. Eğer ortalama bir sulama takvimi istiyorsanız, kış aylarında haftada bir sulama yapmanız yeterlidir. Yazın sıcaklarda gün aşırı, daha ılık zamanlarda haftada iki kez su vermeniz normaldir. Eğer aloe veranın toprağının birkaç saat içinde kuruduğunu fark ediyorsanız, bitki aşırı güneş alan bir alanda olabilir ve böyle zamanlarda günde bir kereden çok sulamanız gerekebilir.</string>
    <string name="aloeveragubreleme"><b> Aloe vera nasıl gübrelenir: </b> Aloe veralarda ilkbahardan sonbahara kadar ayda bir kez standart sıvı gübre verilir. Özellikle amonyum nitratlı gübreler verilmelidir. Tüm bahar ayları boyunca çiçeklenmeyi arttırmak için 10:40:10 şeklindeki kompoze gübrelerle gübrelenmelidir. Kaktüslerde diğer iç mekân bitkilerinde kullanılan N:P:K gübreleri 6:4:6 oranında verilirse gevşek ve sağlıksız olarak büyürler. Bu nedenle kaktüsler için kullanılan en uygun oran 4:7:9’dur. Kaktüslerin gelişme dönemine rastlayan ilkbahardan sonbahara kadar her haftada veya 2 haftada bir 1–2 g gübre 1lt su içerisinde eritilerek verilebilir. Beslenmelerindeki anahtar madde fosfordur. İyi bir organik kaynak olarak kemik tozu verilebilir, bunu seveceklerdir. Dinlenme dönemlerinde ise bitkilere gübre verilmemelidir.</string>
    <string name="begonyasulama"><b> Begonya nasıl sulanır: </b> Toprağının hep nemli kalması gereken bu bitki için kış aylarında daha az, yaz aylarında ise daha çok sulama yapmalısınız. Kış aylarında haftada 1-2 kez sulama yapmanız yeterliyken yaz aylarında bu sıklığı 2 günde 1 olacak şekilde değiştirmelisiniz.Bunun yanı sıra sulama miktarlarınıza da dikkat etmeli, kullandığınız su kabını hep aynı miktarda doldurmalı, hatta mümkün olduğunca aynı saatlerde ve aynı günlerde sulamaya özen göstermelisiniz. Bu şekilde begonya çiçeği çok daha sağlıklı bir yetişme ortamı bulacaktır.</string>
    <string name="begonyagubreleme"><b> Begonya nasıl gübrelenir: </b> Renkli gövdeler, uzun çiçeklenme aşaması, büyük tomurcuklar için bitkinin gübrelenmeye ihtiyacı vardır. Düzenli beslenmeden bakılan iç mekan begonya çiçekleri  zayıf görünmektedir. Aktif büyümenin gözlemlendiği ve tomurcukların döşendiği ilkbahar-yaz döneminde karmaşık mineral karışımlarının kullanılması tavsiye edilir. Çiçek açan begonyalar için özel olarak tasarlanmış özel formülasyonlar vardır. Yönlendirildiği gibi kullanılırlar - haftada bir veya iki kez. Süs yapraklı bir begonya sahibiyseniz, sonbaharda gübrelemeyi bırakmanız gerekir. Bitkiniz kışın uzun süre çiçek açarsa, çiçeklenme bitmeden onu besleyin. </string>
    <string name="glayolsulama"><b> Glayöl nasıl sulanır: </b> Dikimden sonra düzenli sulama önemlidir. Salma veya yağmurlama sulama yapılabilir. Aşırı nemli bölgelerde ve mevsimlerde yağmurlama sulama zarara yol açabilir. Fakat kuru yaz aylarında yağmurlama sulama yaprak uçları tomurcukların yanmasını engellemek için yararlı bir sulama şeklidir.</string>
    <string name="glayolgubreleme"><b> Glayöl nasıl gübrelenir: </b> Toprak besin maddece zenginse dikim öncesi gübreleme gerekmez. Çiftlik gübresi verilmesi gerekiyorsa, gübrelemenin sonbaharda yapılması veya bir önceki üründe kullanılması tavsiye edilir. Toprak analizi ile uygulanacak gübreleme programı her zaman tavsiye edilen en iyi şekildir. Temel gübre yapılmamışsa, 3. 4. yaprak çıkışlarından sonra birkaç defa 5-10-10 veya 4-8-12 kompoze gübreler verilebilir (m2’ ye 50-60 gr). Tercihen azotun nitrat formu 2-3 kez verilebilir. Glayöl tuza karşı duyarlı bir bitkidir. 1 metre genişlikte uzun tavalara (5-10 m), 12-15 cm aralıkla 6-7 soğan dikilir. Sıra üzeri 25-30 cm olabilir. Dikim derinliği iri soğanlarda 12-15 cm, orta soğanlarda 7-10 cm olabilmektedir. Bu şekilde dönüme yaklaşık olarak 20.000-25.000 soğan dikilebilir. Dikim sonrası bolca su verilir.</string>
    <string name="gulsulama"><b> Gül nasıl sulanır: </b> Gül bitkisinin sulaması toprak nemi kontrol edilerek yapılır. Toprak eşit şekilde ıslanacak şekilde sulanmalı, fazla su mutlaka dökülmelidir. Oda sıcaklığında bekletilmiş su ile sulanmalıdır. Yazın günde iki defa, kışın ise daha seyrek sulanmalıdır. Kışın bulunacağı ortamın sıcaklığı 12 derece altına düşmemelidir. Güller aşırı suyu ve güneş altında sulanmayı sevmez.</string>
    <string name="gulgubreleme"><b> Gül nasıl gübrelenir: </b> Gül fazla seçici olmamakla beraber, en iyi bağ toprağı da denilen demiri bol hafif kırmızımsı, kumlu killi toprakta yetişir.  Fazla asitli, kireçli ve besin açısından zayıf topraklar gül yetiştirmek açısından uygun değildir. Bol gübre veya kompost kullanılarak böyle topraklarda da gül yetiştirmek mümkündür. Güllerin kolay ve çabuk köklenebilmeleri, gelişip süratle büyüyebilmeleri için toprağın çok iyi hazırlanması gerekir. Kumun hakim olduğu hafif topraklarda, ağır gübreler (Kompoze gübreler, tercihen sığır gübresi ) en iyi sonucu verir. Ağır topraklarda (kilin hakim olduğu) samanla karışık at gübresi uygundur. Killi-Kalkerli topraklarda, herdem yeşil bitki artıkları, turba ve hayvan artıklarından yararlanılabilir. Ayrıca toprağın drenajlı olması gerekir. Su tutan yerlere gül dikimi yapılmaması gerekir. Fidanlar tomurcuk zamanı gübre şerbeti veya suni gül gübresi eritilmiş suyla arada bir sulandığı takdirde bol çiçek açar. Temmuz ayına kadar hiç olmazsa üç kez şerbet verilmelidir. Özellikle çiçekli dönemlerinin sonunda verilirse yeni tomurcuklar çıkarmakta gecikmeyecektir. Gülleri beslemek için yukarıdaki iki usulden biri tercih edilir. Gübre şerbeti için bir kovaya bir kaç kürek yanmış gübre ıslatılır. Üzeri örtülü olarak 3–4 gün bekletilir. Daha sonra sulama sırasında güllere verilir. Özellikle kuş gübreleri böyle verilmelidir.</string>
    <string name="kaktussulama"><b> Kaktüs nasıl sulanır: </b> Kaktüslere su vermeye dinlenme döneminin bittiği şubat-mart ayları arasında 15 günde bir kez olarak başlanır. Ancak çiçeklenecek bitkilere, tomurcuklar iyice irileşinceye kadar su verilmemelidir. Yazın bitki 4-5 günde bir bolca sulanarak saksı toprağının suya iyice doyması sağlanır. Sıcak havalarda üzerlerine su püskürtülmesinin faydası vardır. Sonbaharda normalde verilen su miktarı yeniden azaltılmalıdır. Kışın dinlenme ve tomurcuk oluşumu döneminde özellikle soğuk yerlerde bulunan kaktüslere hiç su verilmemelidir. Çünkü, bitkiler o dönemde su gereksinimlerini, gövdelerinde depoladıkları kendi öz sularından karşılarlar.</string>
    <string name="kaktusgubreleme"><b> Kaktüs nasıl gübrelenir: </b> Kaktüslerde diğer iç mekân bitkilerinde kullanılan N:P:K gübreleri 6:4:6 oranında verilirse gevşek ve sağlıksız olarak büyürler. Bu nedenle kaktüsler için kullanılan en uygun oran 4:7:9’dur. Kaktüslerin gelişme dönemine rastlayan ilkbahardan sonbahara kadar her haftada veya 2 haftada bir 1–2 g gübre 1lt su içerisinde eritilerek verilebilir. Dinlenme dönemlerinde ise bitkilere gübre verilmemelidir.</string>
    <string name="karanfilsulama"><b> Karanfil nasıl sulanır: </b> Düzenli sulama çiçek kalitesini artırır. Her türlü sulama sistemi kullanılabilir. Sulama toprağın yeterince ıslanmasını sağlamalıdır. Ancak ikinci sulamaya kadar toprağın biraz kurumasına izin verilmelidir. Eğer toprak sürekli ıslak tutulursa bitki kökleri zayıflar. Boğum araları uzar, dolayısıyla çiçek kalitesi düşer. Karanfil bitkisinin sulanmasında en önemli nokta sulama zamanının ayarlanmasıdır. Bu ayarlamada toprak suyunu ölçen aletler kullanılabilir. Aletlerin kullanılması son derece basittir ve işçiler rahatlıkla ölçüm yapabilir. Bu tür alet bulunmayan işletmelerde ise sulama zamanı bitkilere bakılarak anlaşılabilir. Sabah saatlerinde bitkilerde solgunluk görülmesi sulama zamanının geldiğini gösterir. Sulama sıklığı toprak çeşidine göre değişebilir. Ayrıca mevsimlerde sulama sıklığı da önemli rol oynar. Genel olarak karanfil bitkisi yaz aylarında 3 günde, kış aylarında ise 10-15 günde sulanabilir.</string>
    <string name="karanfilgubreleme"><b> Karanfil nasıl gübrelenir: </b> Karanfil bitkisinde dikimden 3–4 hafta sonra gübreleme yapılmaya başlanır. Bitkinin ihtiyacı ve toprağın eksiklikleri tespit edilerek gübreleme yapılmalıdır. Karanfil bitkisi dikilmeden önce yapılan temel gübrelemeye ek olarak bitkinin yetişme süresince toprağa azot ve potasyum karışımı verilir. 2–2.5 ölçü amonyum sülfat ile 1 ölçü potasyum sülfat karışımı m2 ye 60 gr gelecek şekilde bitkiler arasına serpilir. Gübreleme sıklığı mevsime göre değişir. Yaz aylarında 2–3 haftada bir gübreleme yapılırken, kış aylarında 4–6 haftada 21 bir yapılır. Toprağa kuru gübre verilecekse gübrenin yapraklara değmemesine dikkat edilmelidir. Gübrelemeden hemen sonra sulama yapılmalıdır. En uygun gübreleme, sulama suyuna katılan gübrenin sulama yapılırken verilmesidir. Bitki bu şekilde gübreden daha çok faydalanır. Topraktaki gübrenin az olması kadar çok olması da zararlıdır. Fazla gübre topraktaki tuzluluğu artırır. Bu da toprağın dengesinin bozulmasına sebep olur.</string>
    <string name="lalesulama"><b> Lale nasıl sulanır: </b> Yaz aylarında  bitkinin suya olan ihtiyacı artacağından bitkiye verilen suyun arttırılması gerekmektedir. Su toprağın her tarafına ulaştırılmalıdır. Bitkiyi sularken kullanılan kap her sulamada aynı ölçüde, sulamalar aynı günde ve aynı miktarlarda su dökülmelidir. Lalede çok büyük bir değişiklik görülmediği sürece sulanmada kullanılan kap, ölçü ve su miktarı değiştirilmemelidir. Lale bitkisini yetiştirmede en önemli kural kış aylarında oda sıcaklığının 12 °C’nin altında olmaması gerektiğidir. Lale bitkisi genellikle yaz aylarında çiçek açar ve çiçeklerini kış aylarına doğru dökerek bir dinlenme sürecine girer. Bitkiye kış aylarında musluktan aldığımız soğuk çeşme suyunu vermemeliyiz. Verdiğimiz su oda sıcaklığında olmalıdır</string>
    <string name="lalegubreleme"><b> Lale nasıl gübrelenir: </b> Genel olarak çiçek soğanları ayrıca bir gübrelemeye ihtiyaç göstermezler çünkü soğanlı bitkiler kendi gıda rezervlerini bünyelerinde depolarlar. Ancak daha uzun ömürlü ve daha zengin çiçeklenme için özel soğan gübresi ile çiçeklerinizin daha uzun ömürlü ve daha canlı renkli olmalarını sağlayabilirsiniz. Eğer çiçek soğanlarınız birkaç yıl toprakta bırakılacaklarsa sonbaharda toprağın yavaş yarayışlı gübre ile beslenmesi önerilir. Bu ilave gıda soğanlarınızın gelecek ilkbaharda sağlıklı bir şekilde çiçeklenmeleri için gerekli gücü toplamasına yardımcı olur. Bu gübreleme her yıl tekrarlanmalıdır.</string>
    <string name="petunyasulama"><b> Petunya nasıl sulanır: </b> Petunya bakımının bir diğer önemli hususu da sulamadır. Saksılara ya da pencere pervazındaki çiçek kutularına dikerken, belli aralıklarla ve sıkça sulamak gerekir. Yeni bitkiler yetişkin bitkilere oranla daha çok sulanmaya ihtiyaç duyarlar ama yine de bitkiyi çok fazla suya boğmamaya da dikkat edin.</string>
    <string name="petunyagubreleme"><b> Petunya nasıl gübrelenir: </b> Petunyaların sezon boyunca iki kategoriye ayrılan gübreye ihtiyacı vardır: temel ve ek. Temel, aynı zamanda zorunlu besleme şunları içerir: Azotlu maddeler; Daha iyi yaprak oluşumu için azot gereklidir. Bitki oluşumu ve sürgün büyümesinin başlangıcında uygulanmalıdır. Fosfor içeren maddeler; Fosfor olmadan, kök sistemini ve çiçek oluşumunu oluşturmak imkansızdır, bu nedenle bu tür gübreler azotlu olanlardan daha sonra uygulanır. Potasyum takviyeleri; Potasyum olmadan bitkilerde yemyeşil çiçeklenme olmaz. Ek pansumanlar, tohum çimlenmesini artıran, mantar hastalıklarına karşı koruyan ve ayrıca vitamin takviyeleri sayesinde petunyaların durumunu iyileştirenleri içerir.</string>
    <string name="sardunyasulama"><b> Sardunya nasıl sulanır: </b> Büyüme ve çiçeklenme dönemlerinde bolca sulanmalı, çok sıcak havalarda su püskürtülmelidir. Çiçeklenme bittikten sonra fazla su verilmemeli, saksı toprağı orta derecede nemli hatta biraz kuru tutulmalıdır.</string>
    <string name="sardunyagubreleme"><b> Sardunya nasıl gübrelenir: </b> Yetiştirdiğimiz bitkilerde nitelik ve nicelik yönünden yüksek kalitede ürün elde etmek için gübreleme yapmamız gerekmektedir. Nisan – eylül ayları arasında haftada bir kere 3 g / lt kompoze gübre verilmedir. Yapılan araştırmalarda NH4 ve NO3 oranı 25/75 veya 50/50 şeklinde uygulamalarda en iyi sonuç alınmıştır. 4-5. aylar arasında haftada bir kez 2-3 g karışık gübre 1 lt suda eritilerek verilir. 6-10. aylar arasında haftada bir kez 4-5 g fosfor ve potasyumca zengin karışık gübre 1 lt suda eritilerek verilir.</string>
    <string name="sumbulsulama"><b> Sümbül nasıl sulanır: </b> Kış aylarında bitki aşırı soğuktan korunarak susuz bırakılmamasına dikkat edilmelidir. Yaz aylarında ise bitkinin suya olan ihtiyacını tamamen gidermek için haftada en az iki kere sulanmalıdır. Su bitkinin her bölümüne ulaştırılmalıdır. Sulanmadan sonra bitkinin tabağında su kalmamasına çok dikkat edilmelidir. Bitkiyi sularken kullanılan kap her sulamada aynı ölçüde olmalıdır. Sulamalar aynı günde ve aynı miktarlarda su ile yapılmalıdır. Sümbülde çok büyük bir değişiklik görülmediği sürece sulamada kullanılan kap, ölçü ve su miktarı değiştirilmemelidir. Bitkiye kış aylarında musluktan aldığımız soğuk çeşme suyunu vermemeliyiz. Verdiğimiz su oda sıcaklığında olmalıdır.</string>
    <string name="sumbulgubreleme"><b> Sümbül nasıl gübrelenir: </b> Sümbül toprağını iyi gübrelemek gerekir. Genellikle dikimden 2-3 hafta önce amonyum sülfat ile gübrelenir. Gübreleme için bitki besinleri de kullanılabilir. 15-20 günde bir verilen bitki besinleri, sümbülün daha sağlıklı büyümesini ve daha fazla çiçek açmasını sağlar. Yazın başlangıcına yakın yapraklar sarardığında besin takviyelerini kesmek gerekir. Ayrıca sonbahar ve kış aylarında yapılan takviyelerde bitki besini depo eder. Böylece sümbül baharda çiçeklenme dönemine daha sağlıklı ve dinç bir şekilde girer.</string>
    <string name="domateskanser"><b> Domates Bakteriyel  Kanser ve Solgunluk: </b> Hastalık belirtileri; ilk belirtileri çoğunlukla bitkinin tek bir noktasındaki yaprakçıklarının içeri doğru kıvrılması, kahverengileşmesi ve solması şeklinde görülmektedir. Fide döneminde meydana gelen enfeksiyonlarda, genç fideler  zayıf ve bodur kalabilir veya hızla solarak ölebilir.. İleri dönemlerde iletim demetlerindeki renk kahverengileşir, gövde ve yan dallarda kanser adı verilen çatlamalar meydana gelir. Mücadelesi : Kültürel önlemler; bulaşık bitkiler sökülerek alandan uzaklaştırılmalıdır. Koltuk alma esnasında kullanılan alet ve malzemeler  yüzde 10’luk çamaşır suyu ile dezenfekte edilmelidir.    Bitkilerin yaralanmamasına özen gösterilmelidir. Fiziksel mücadele ; tohumdan olabilecek bulaşmaları önlemek için yapılması gerekenler; tohumlar   50 - 54 derecedeki suda 28 dakika bekletilmeli , kurutup ekim yapılmalıdır. Tohumlar 45 derecedeki asetik asit ile   asitliği artırılmış yüzde 0,25’lik bakır asetat içinde 60 dakika bekletildikten sonra kurutulup ekilmelidir. Domates  meyveleri ezildikten sonra çekirdekleri ile birlikte doğrudan güneş ışığından korunmuş bir yere ince tabaka halinde serilerek 4 gün bekletilmelidir.  </string>
    <string name="domateskulleme"><b> Domateste Külleme Hastalığı : </b> Hastalığın Belirtileri ; Hastalık önce domates yapraklarında yuvarlak ayrı ayrı sarı yeşil lekelerle başlar, sonra bu lekeler birleşerek bütün yaprak sapını, yaprak ayasını, gövdeyi kaplar, mevsim ilerledikçe lekelerin rengi koyulaşır . Hastalığın biraz daha ilerlemesi ile yapraklar pörsür, aşağıya doğru sarkar ve kurumalar meydana gelir. Mücadelesi :  Kültürel Önlemler; Hastalıklı bitki artıklarının toplanıp yakılması veya derine gömülmesi gereklidir.  Hastalığın görüldüğü fideliklerin harç toprağı yenilenmeli, tohum ekimi sık olmamalı, hastalıklı fideler ayıklanıp imha edilmeli, fidelikler uygun hava koşullarında açılıp sık sık havalandırılmalı, fazla sulamadan kaçınılmalı, gereksiz yere fazla azotlu gübre verilmemeli, fidelikler bol güneş alan, soğuk rüzgarları tutmayan yerlerde kurulmalıdır. Kimyasal Mücadele; Tarlada ve serada hastalık belirtileri ilk görüldüğünde, bitkilerin her tarafını kaplayacak şekilde, havanın serin ve sakin olduğu zamanlarda ilaçlama yapılmalıdır. İlaçlamalar, tohum ilaçlaması, toprak ilaçlaması (ekimden önce, ekimden sonra) ve fidelerin toprak yüzüne çıkışından sonra yapılabilir.</string>
    <string name="domateskursunikuf"><b>  Domateste Kurşuni Küf Hastalığı : </b> Hastalığın Belirtileri ; Kurşuni küf etmeni çok geniş bir konukçu dizisine sahip olup her konukçuda değişik görünüşte hastalık tablosu meydana getirir. Domateste gövde, meyve ve yaprak enfeksiyonları yapar . Önce toplu iğne başı kadar küçük olan lezyonlar, epidermis altında gelişerek genişler ve dokulara yayılır. Epidermis çatlar ve konukçunun su kaybına neden olur. Gövde ve meyve sapı lezyonları meyve dökümüne neden olabilir. Konukçunun çiçek zamanında taç yaprakları hastalığa çok duyarlıdır. Fungus bu kısımlardan girerek meyveye geçer ve meyve çürüklüğünü başlatır .Mücadelesi:  Kültürel Önlemler; Seralarda havalandırma yapılarak sıcaklık ve orantılı nemin yükselmesi önlenmeli, bitkiler arasında hava akımının olabilmesi için sık dikimden kaçınılmalı, hastalıktan zarar görmüş bitkiler sökülerek imha edilmeli, dengeli gübreleme ve iyi bakım yapılarak bitkilerin sağlıklı gelişmeleri sağlanmalı, hasattan sonra sklerotların toprağa karışmasını önlemek için bütün bitki artıkları toplanarak yakılmalıdır. Kimyasal Mücadele ;Çevrede hastalığın ilk belirtileri görüldüğünde ilaçlamaya başlanır</string>
    <string name="domatesyaprakkufu"><b> Domates Yaprak Küfü Hastalığı: </b> Hastalığın Belirtileri; Domates yaprakları üzerinde önce sarı renkli lekeler görülür. Daha sonra bu lekelerin alt kısmına rastlayan yerde zeytuni kahverengi küf oluşur . Hastalık kısa zamanda bütün yaprakları kaplar ve bitkiyi kurutur . Mücadele yapılmadığı zaman seradaki ürün %80 oranında zarar görür . Mücadelesi  : Kültürel Önlemler; Hastalıklı bitki artıkları yok edilmeli, seralarda iyi bir havalandırma yapılarak orantılı nem ve sıcaklığın düşürülmesi sağlanmalıdır. Kimyasal Mücadele; Yapraklarda ilk lekeler görüldüğünde ilaçlamaya başlanmalıdır.</string>
    <string name="domatesyaprakyanikligi"><b> Domates Erken Yaprak Yanıklığı Hastalığı: </b> Hastalığın Belirtileri ; Bu hastalığa bitkilerin her devresinde rastlanmakla beraber özellikle yaprak, sap ve meyvelerde lekeler hâlinde görülür. Ayrıca fidelerde kök çürüklüğü veya kök boğazı yanıklığına neden olur. Lekeler önce küçük, koyu renkte başlar daha sonra büyür . Koyu gri bir renk alır ve iç içe halkalar hâlinde lekeler oluşur. Hastalık şiddetli olursa bütün yapraklar kurur ve dökülür . Aynı lekeler bazen saplarda da meydana gelebilir. Çiçek ve meyve sapları da hastalığa yakalanabilir. Meyvelerde genellikle sapın tutunduğu kısımda koyu renkli çökük, çoğunlukla sınırlanmış lekeler meydana gelir. Hastalık kısa zamanda bitkiyi öldürür. Mücadelesi : Kültürel Önlemler ; Temiz tohum kullanılmalı, fidelikler ve seralar sık sık havalandırılmalı, aşırı sulamadan kaçınılmalı, hastalıklı bitki artıkları imha edilmelidir. Kimyasal Mücadele :Gerek fidelikte gerekse tarlada ilaçlamaya ilk lekeler görülür görülmez başlanmalıdır.</string>
    <string name="domateskokcuruklugu"><b> Domateste Kök Çürüklüğü (Çökerten) Hastalığı: </b> Hastalığın Belirtileri ; Hastalık domates fideliklerinde çıkış öncesi ve sonrası görülen bir hastalıktır. Fidelik devresinde fidelerin toprakla temas eden kök boğazlarından itibaren yattıkları görülür. Gerek çıkış öncesi gerek çıkış sonrası meydana gelen ölümler sonucu fidelikte ocaklar hâlinde boşluklar meydana gelir. Fidelik koşulları uygun olduğu takdirde, hastalık, fidelerin tamamen tahrip olmasına sebep olabilir. Hastalık yurdumuzda fide üretilen bütün alanlara yayılmış durumdadır . Mücadelesi:  Kültürel Önlemler;  Hastalığın görüldüğü fideliklerin harç toprağı yenilenmeli, tohum ekimi sık olmamalı, hastalıklı fideler ayıklanıp imha edilmeli, fidelikler uygun hava koşullarında açılıp sık sık havalandırılmalı, fazla sulamadan kaçınılmalı, gereksiz yere fazla azotlu gübre verilmemeli, fidelikler bol güneş alan, soğuk rüzgarları tutmayan yerlerde kurulmalıdır. Kimyasal Mücadele İlaçlamalar, tohum ilaçlaması, toprak ilaçlaması (ekimden önce, ekimden sonra) ve fidelerin toprak yüzüne çıkışından sonra yapılabilir.</string>
    <string name="biberbenek"><b> Bakteriyel Benek Hastalığı: </b> Hastalık Belirtisi; Yaprak, sap, çiçek ve meyve saplarında kahverengiden siyaha kadar değişen küçük lekeler oluşur.  İlerleyen dönemlerde yapraklardaki küçük lekelerin birleşmesiyle daha büyük lekeler oluşur.  Meyvelerde küçük, koyu kahverengi, yüzeysel kabarcıklar şeklinde lekeler görülür.  Hastalığı oluşturan bakteri tohumla taşınabilir. Ayrıca hastalıklı bitki artıklarıyla toprağı da bulaştırabilir. Mücadele Yöntemleri:  Kültürel Önlemler;  Temiz tohumluk kullanılmalıdır.  Fide döneminde hastalık belirtisi gösteren bitkiler fidelikten uzaklaştırılarak imha edilmelidir. Hastalıklı bitki artıkları yok edilmelidir. Fidelik ve seralar sık sık havalandırılmalıdır. Hastalığın görüldüğü seralarda 1 yıllık ekim nöbeti uygulanmalıdır. Kimyasal Mücadele;  Fidelikte ve serada hastalık görülür görülmez koruyucu olarak yeşil aksam ilaçlaması yapılmalıdır. Fide döneminde bakırlı ilaçlardan biri ile haftada bir arayla 2–3 kez % 0,3 lük dozda, diğer dönemlerdeki ilaçlamalar ise bakırlı ilaçlardan biri ile 8–10 gün arayla 2–3 kez % 0,4 lük dozda yapılmalıdır.</string>
    <string name="bibergalsinegi"><b> Biber Galsineği: </b>  Erginlerin başı siyah ve iridir.  Zararlı, gerek bitki üzerinde, gerekse yere düşen meyvelerde kışı larva veya pupa halinde geçirir.  Biber galsineği, ergin dönemi hariç diğer bütün dönemlerini biber meyvesi içinde geçirir.   Zarar Şekli:  Larvaların çiçek tomurcuklarında beslenmesi sonucunda tomurcukların çoğu dökülür.  Dökülmeyen tomurcuklardan oluşan meyvelerde larvanın bulunduğu kısım şişkinleşir ve deforme meyveler meydana gelir.  Renk açılmaları olur ve meyve şeklini kaybeder. Ürünün kalite ve kantite değeri düşer .  Mücadele Yöntemleri:  Kültürel Önlemler;  Tomurcuklanmış fideler kontrol edilmeden tarlaya dikilmemelidir. Tarlada yere dökülen enfekteli tomurcuklar ve meyveler toplanıp yok edilmelidir.  Hasat döneminin sonunda tarlada biber bitkisi artıkları bırakılmamalıdır. Kimyasal Mücadele;  Bitkide 100 tomurcuğun 5-8’i bulaşık bulunduğunda veya 2-3 larvaya rastlandığında mücadeleye başlanmalıdır. </string>
    <string name="biberkanser"><b> Bakteriyel Kanser ve Solgunluk: </b> Hastalık Belirtisi;  Hastalığı oluşturan bakteri tohumla taşınabilir. Ayrıca hastalıklı bitki artıklarıyla toprağı da bulaştırabilir. Tohumda bulunan bakteri doğrudan doğruya iletim demetlerine geçer ve bitkinin her tarafına yayılır. Domates bitkileri çiçek devresine yaklaştığında alt yapraklardan itibaren solma başlar ve zamanla yukarı doğru ilerler. Bu solgunluğun bitkinin tek tarafında görülmesi ve solan yaprakların zamanla kuruması hastalığın tipik belirtisidir.  Solgunluk belirtisi gösteren bitki ortadan ikiye kesildiğinde iletim demetleri boyunca ince sarı, açık kahverengi renk değişikliği görülür. Hastalığın ileri devrelerinde domates gövdesinde yara ve çatlamalar oluşur. Bu nedenle hastalığa bakteriyel kanser de denir.  Meyvelerde ise ortası açık kahverengi, çevresi beyaz haleli ve kuş gözü olarak tanımlanan lekeler oluşur. Hastalıkla bulaşık tohumların rengi değişir ve çimlenme gücünü yitirir. Mücadele Yöntemleri:  Kültürel Önlemler;  Temiz tohumluk kullanılmalıdır. Hastalıklı bitkiler sökülerek imha edilmelidir.  Seralar sık sık havalandırılmalı, seralarda domateste koltuk alma işlemi yapılırken hastalık görülen bitkiler en sona bırakılmalıdır.  Hastalığın görüldüğü seralarda 2 yıl süreyle ekim nöbeti uygulanmalı, domates ve biber dışındaki bitkiler yetiştirilmelidir. Kimyasal Mücadele; Etkin ve ekonomik bir kimyasal mücadele yöntemi yoktur.</string>
    <string name="biberkokcuruklugu"><b> Kök Çürüklüğü (Çökerten) Hastalığı: </b>  Hastalık fide devresinde görülür. Aynı zamanda çıkıştan öncede zarar meydana gelebilir . Fidelik devresinde fidelerin toprakla temas eden kök boğazlarından itibaren yattıkları görülür . Gerek çıkış öncesi, gerek çıkış sonrası meydana gelen ölümler sonrası fidelikte ocaklar halinde ölümler sonucu ocaklar halinde boşluklar meydana gelir . Fidelik koşulları uygun olmadığı takdirde, hastalık, fidelerin tamamen tahrip olmasına sebep olabilir . Hastalık yurdumuzda fide üretilen bütün alanlara yayılmış durumdadır.  Mücadele Yöntemleri:  Kültürel Önlemler ;  Zarar gören fidelerin harç toprağı boşaltılıp içerisi temizlendikten sonra yeniden fidelik toprağı hazırlanıp konulmalı  . Tohum ekimi sık olmamalı . Hastalıklı fideler ayıklanmalı .  Fideler uygun hava koşullarında açılıp sık sık havalandırılmalı.  Fazla sulamadan kaçınılmalı . Gereksiz yere fazla azotlu gübre kullanılmamalı . Erken ekim yapmaktan kaçınılmalı . Fidelikler bol güneş alan, soğuk rüzgârları tutmayan yerlerde kurulmalıdır . Kimyasal Mücadele ;  Tohum ilaçlaması , ekimden önce tohuma uygulanır. Toprak ilaçlaması , ekimden önce ekimden sonra fidelerin toprak yüzeyine çıkışından sonra ve fidelerin veya tarlaya şaşırtılmasından sonra yapılır.</string>
    <string name="biberkokyanikligi"><b> Biberde Kök Boğazı Yanıklığı: </b> Hastalık bitkinin değişik dönemlerinde ve organlarında görülebilir. Erken dönemde enfeksiyon olduğunda fideliklerde çökerten olarak etkili olur. Daha ileri dönemlerde bitkilerin kök boğazında önceleri koyu yeşil zamanla kahverengi siyaha dönüşen bir renk değişimi meydana gelir. Bu renk değişimi kök boğazını kuşak gibi sarar, enfeksiyon kök bölgesine ulaşır, kök kabuğu kahverengi bir renk alır ve çürür. Bu şekilde enfeksiyona uğramış olan bitkiler solmaya başlar, normal sulama ve bakım işlemleri yapılsa da bitki kendini toparlayamaz.  Mücadele Yöntemleri:  Kültürel Önlemler;  Fide yetiştiriciliği yapılırken genel bir kontrol prensibi olarak tohumlar hastalıksız, sağlıklı bitkilerden sağlanmalıdır.  Fidelikler hastalıksız, temiz yerlerde kurulmalıdır.  Fideler aşırı sulanmamalı, sık sık havalandırılmalıdır.  Dikim karık usulü yapılmalıdır. Fideler karık sırtına dikilmelidir. Mümkün olduğunca her karık ayrı ayrı sulanmalıdır.   Bitkilere dengesiz gübreleme yapmamalı, özellikle aşırı azotlu gübre verilmemelidir.  Hastalıklı bitkiler sökülüp imha edilmeli, hasat sonrasında da ayni işlem tekrarlanmalıdır.  Kimyasal Mücadele;  İlaçlı mücadelesi yoktur.</string>
    <string name="bibernekroz"><b> Öz (Gövde) Nekrozu: </b> Hastalığı oluşturan bakteriler toprak kaynaklıdır. Düşük gece sıcaklıkları ve yüksek orantılı nem hastalığı teşvik etmektedir. Üst yapraklarda solgunluk ile birleşen bir sararma görülür.  Gövde üzerinde özellikle koltuk yerlerinde kahverengi siyah lekeler oluşur.  Gövde, yaprak ve meyve sapları boyuna kesildiklerinde öz dokusunun kahverengi siyah renk aldığı görülür. Hastalığın ilerlemesiyle öz parçalanır ve boşalır.  Hasta bitkiler genellikle ayakta kalır ancak bazen solgunluk ve ölüm ortaya çıkar . Gövde üzerinde kök gelişimi gözlenebilir. Mücadele Yöntemleri:  Kültürel Önlemler;  Aşırı azotlu gübrelemeden kaçınılmalı, bitkiler dengeli bir şekilde beslenmelidir. Hastalıklı bitkiler seradan uzaklaştırılmalıdır. Bakım işlemleri yürütülürken bitkiler yaralanmamalı ve seralarda koltuk alma işlemi yapılırken hasta bitkiler en sona bırakılmalıdır. Kimyasal Mücadele;  Etkin ve ekonomik bir kimyasal mücadele yöntemi yoktur.</string>
    <string name="fasulyeadiyaprakyanikligi"><b> Fasulye Adi Yaprak Yanıklığı: </b> Hastalığın bulaşması bulaşık tohumlarla ya da toprakta kalan hastalıklı bitki artıklarıyla olur. Yağışlardan sonra havaların birden ısınması hastalığın şiddetini artırır.  İlk belirtiler çenek yapraklarda görülür. Gerçek yapraklarda belirtiler başlangıçta küçük, ıslak, düzensiz lekeler şeklindedir. Zamanla bu lekeler büyür, birbiriyle birleşir, koyu kahverengi bir renk alır ve kurur. Bu lekelerin çevresinde bazen parlak sarı renkte dar bir bant oluşur. Kapsül lekeleri yağlı görünümlü  içe çöküktür. Zamanla kapsüldeki lekenin gelişmenin gerilemesi nedeniyle buruşmalar görülebilir. Nemli havalarda kapsül lekeleri üzerinde sarı renkli bakteriyel akıntı görülür ve sonradan bu lekeler kurur ve kızıl renk alırlar.  Beyaz tohumlu fasulye çeşitlerinde tohum enfeksiyonu sonucunda tohumlar üzerinde sarı - kahverengi şekilsiz lekeler görülebilir.  Gövdede koyu yeşil, zamanla kahverengiye dönen çizgi şeklinde lekeler görülür. Mücadele Yöntemleri:  Kültürel Önlemler;  Hastalık tohumla taşındığından, hastalığın görüldüğü üretim alanlarından tohum alınmamalı, hastalıktan ari sertifikalı tohum ve fideler kullanılmalıdır.  Hastalıklı bitki artıkları tarladan uzaklaştırılmalı ve imha edilmelidir. Bitkilerde yaralanmaya neden olacak uygulamalardan kaçınmalıdır.  Yağmurlama sulama sistemi kullanılmamalıdır.  Kimyasal Mücadele;  Hastalık görülmeden önce veya az sayıda bitkide görüldüğünde koruyucu olarak yeşil aksam ilaçlaması yapılır.</string>
    <string name="fasulyeantraknozu"><b> Fasulye Antraknozu Hastalığı: </b> İlk belirtiler yeni çıkan fidelerin çeneklerinde ve gövdelerinde koyu kırmızımtırak–kahverengi, çökük lekelerdir. Bu tip fideler çoğunlukla gelişmeden ölür.  İkincil enfeksiyonlar sonucunda oluşan belirtiler ise yapraklarda, damarlarda yer yer uzunlukları değişen ölçülerde, önceleri kırmızımtırak kahverengi, sonraları siyaha dönüşen lekeler şeklindedir.  Şiddetli durumlarda damarların birleştikleri yerlerde genellikle üçgenimsi kurumalar meydana gelir ve bu kısımlarda yırtılmalar olur.  Dallarda hastalığın şiddetine göre değişen uzunlamasına çökük, tek tek veya birbirleri ile birleşmiş, kahverengi siyah lekeler görülür. Kapsüller üzerinde 1–5 mm çapında siyah, orta kısmı açık kahverengi, çökük, yuvarlak lekeler halinde belirti gösterir.  Hastalığın gelişmesi için en uygun sıcaklık 17–23 0 C’dir.  Hastalık için en uygun koşullar 20–25 0 C ve % 95 orantılı nemdir.  Mücadele Yöntemleri:  Kültürel Önlemler; Hastalıkla mücadelede en etkili yöntem hastalıksız tohumluk kullanmak olduğu için tohumlar hastalık görülmeyen tarlalardan temin edilmelidir. Hastalıklı bitkiler tarladan uzaklaştırılmalı ve imha edilmelidir.  Tarlada iyi bir drenaj sağlanmalıdır. Tarladaki yabancı otlar temizlenmelidir.  Hastalığın toprağa bulaştığı saptanan yerlerde münavebe yapılmalıdır.  Seralarda iyi bir havalandırma yaparak orantılı nem ve sıcaklık azaltılmalıdır.</string>
    <string name="fasulyehaneyanikligi"><b> Fasulye Hane Yanıklığı: </b> Hastalığın bulaşması bulaşık tohumlarla ya da toprakta kalan hastalıklı bitki artıklarıyla olur. Bulaşık tohumlar ve topraktaki hastalıklı bitki artıkları üzerinde kışı geçirir. Serin ve yağışlı koşullarda hastalık şiddeti daha çok artmaktadır. Çenek yapraklarda küçük, köşeli, yeşilimsi-gri yağ lekeleri oluşur. Gerçek yapraklardaki lekelerin merkezi kahverengi, çevresi sarımsı yeşil haleyle çevrili lekeler oluşur.  Kapsül üzerindeki lekeler yuvarlak koyu yeşil, ıslak görünümlü lekeler veya çizgiler şeklindedir. Kapsül enfeksiyonu sonucu kapsülde buruşmalar oluşabilir. Gövde ve kapsüllerdeki lekelerde bazen krem renkli bakteriyel bir akıntı görülebilir. Özellikle beyaz tohumlu çeşitlerde tohum kabuğu üzerinde sarı renk almış alanlar görülebilir. Mücadele Yöntemleri:  Kültürel Önlemler;  Hastalık tohumla taşındığından, hastalığın görüldüğü üretim alanlarından tohum alınmamalı, hastalıkta ari sertifikalı tohum ve fideler kullanılmalıdır. Tohumluk üretimi hastalık için uygun olmayan sıcak ve kurak bölgelerde yapılmalıdır.  Hastalıklı bitki artıkları seralardan uzaklaştırılmalı ve imha edilmelidir.  İkincil enfeksiyonları artıran yağmurlama sulama sistemi kullanılmamalıdır.</string>
    <string name="fasulyekokbogazyanikligi"><b> Kök Boğazı Yanıklığı: </b> Toprak kaynaklı bir etmendir. Toprakta yeterince su bulunması halinde, topraktaki mevcut suda aktif olarak yüzer ve bitkinin kök boğazına kadar ulaşır. Burada enfeksiyon oluşturur. Hastalığın genellikle yağışlı mevsimlerde ve sulama suyu veya yağmur sularının biriktirdiği iyi drene edilmemiş yerlerde daha çok görülmesinin nedeni budur. Bitkiler incelendiğinde kök boğazını kuşak gibi saran ve başlangıçta koyu yeşil, ileri dönemlerde ise kahverengimsi siyaha dönüşen bir renk değişiminin olduğu görülür.  Enfeksiyonun zamanla kök bölgesine de ulaşması durumunda kök kabuğu kahverengi bir renk alarak çürür. Normal sulama ve bakım işlemi yapılsa da bitkiler kendini toparlayamaz.  Mücadele Yöntemleri:  Kültürel Önlemler; Fide yetiştiriciliği yapılırken genel bir kontrol prensibi olarak tohumlar hastalıksız, sağlıklı bitkilerden sağlanmalıdır. Fidelikler hastalıksız, temiz yerlerde kurulmalıdır. Fideler aşırı sulanmamalı, sık sık havalandırılmalıdır. Dikim yapılacak tarlaların tesviyesi iyi olmalıdır.  Ağır bünyeli topraklar ve su tutan tarlalara dikim yapılmamalıdır.  Tarlada aşırı ve dengesiz sulama yapılmamalıdır. Dikim karık usulü yapılmalıdır. Fideler karık sırtına dikilmelidir. Mümkün olduğunca her karık ayrı ayrı sulanmalıdır. Bitkilere dengesiz gübreleme yapmamalı, özellikle aşırı azotlu gübre verilmemelidir.  Hastalıklı bitkiler sökülüp imha edilmeli, hasat sonrasında da ayni işlem tekrarlanmalıdır. </string>
    <string name="fasulyepas"><b> Fasulye Pas Hastalığı: </b>  Yapraklardaki kahverengi küf ve bunun etrafında oluşan açık sarı renkli halka en tipik belirtisidir.  Bitkinin vejetasyon dönemi sonuna doğru lekelerin renkleri siyahımsı– koyu kahverengi bir renk alır.  Genellikle yapraklarda görülmekle birlikte, bitkinin diğer kısımlarında da zararlı olabilmektedir.  Hastalığın gelişmesi için en uygun sıcaklık 20-0C’dir. Mücadele Yöntemleri:  Kültürel Önlemler;  Hasat sonrası hastalıklı bitki artıkları yakılmalı veya derin çukurlara gömülmelidir.  Hastalığın şiddetli görüldüğü yerlerde münavebe yapılmalıdır.  Kimyasal Mücadele;  Çevrede fasulye bitkilerinin yapraklarında pas belirtilerinin görülmesiyle ilaçlamaya başlanır.  Birer hafta aralıklarla pasın şiddetine göre 3–5 uygulama yapılabilir.</string>
    <string name="havucbeyazcurugu"><b> Beyaz Çürükler: </b> Hastalık bitkilerin fide devresinde kök çürüklüğüne neden olur.  Çürüyen doku üzerinde daha sonra pamuk gibi beyaz bir kitle meydana gelir. Bu kitle daha sonra koyulaşır ve sert, küçük siyah renkli yapılar oluşur. Mücadele Yöntemleri:  Kültürel Önlemler;  Hastalık su tutan, çok rutubetli yerlerde geliştiği için böyle yerlerde drenaj ile toprak suyunun fazlalığını akıtmak gerekir. Temiz tohumluk kullanılmalıdır. Seralarda sıcaklık ve nem kontrol altında tutulmalı, havalandırma sistemini devreye sokarak sera nemi azaltılmalıdır. Ürünlerin depoda zarar görmesini önlemek için depoya alınan ürünün ıslak olmamasına özen gösterilmeli ve depo nemi hastalığın gelişme gösteremeyeceği oranda tutulmalıdır. Sera ve fideliklerde formaldehit  vs. gibi ilaçlarla toprak sterilizasyonu yapılmalı ve bu yolla toprağa karışmış olan hastalık etmeninin dayanıklı kışlık yapıları öldürülmelidir. Kimyasal Mücadele;  Toprak ilaçlaması ekimden 5–6 gün önce uygulanmalı, yeşil aksam ilaçlamasına ise fidelerin şaşırtılmasından 20 gün sonra başlanmalı ve 10 gün arayla sürdürülmelidir. Toprak ilaçları verilen dozda ekimden 5–6 gün önce nemli toprağa serpilir ve tırmıkla karıştırılır. Yeşil aksam ilaçlamalarında ise fideler şaşırtıldıktan 20 gün sonra ilk ilaçlama yapılır ve 10 gün aralıklarla ilaçlama tekrarlanabilir. Eğer hastalık görülmüyorsa ilaçlama durdurulmalıdır.</string>
    <string name="havuckulleme"><b> Havuçta Külleme Hastalığı: </b> Hastalık belirtileri bitkinin tüm organlarında, yüzeydeki tüm bitki parçalarında, yapraklarda, çiçek salkımında ve çiçek yapraklarının üzerinde beyaz grimsi mantari bir örtü ile başlar. Daha sonra yaprakların üzerinde büyük lekeler oluşur. Canlı kalan yapraklarda zamanından önce yaşlanma görülür. Tohum üretim alanlarında, çiçekleri etkileyerek zarar neden olur ve tohum verimini büyük ölçüde düşürür.  Hastalık ilerledikçe etmen yaprağın kenarında da sporulasyon yaparak soluk yeşil olan lekeler kahverengiye dönüşür. Şiddetli enfeksiyonlarda bu bölgeler kurur. Genellikle külleme sıcak ve kuru hava şartlarında daha yaygındır. Yaşlanan bitkiler bu hastalığa daha duyarlıdır. Bitkiler yaşlanırken enfeksiyona bağlı olarak olgun havuçlarda su stresi hastalığın şiddetini artırır. Yağmur veya yağmurlama sulama bulaşmayı artırır. Mücadele yöntemleri: Kültürel Önlemler ; Dayanıklı çeşitler kullanılmalıdır.  Hastalığın görülmediği bitkilerle münavebe uygulanmalıdır.  Hastalıklı bitki artıkları tarladan uzaklaştırılmalıdır.  Sık ekimden kaçınılarak, bitkilerin toprak yüzeyini tamamen örtmesi önlenmeli ve havalandırmalı sağlanmalıdır. Kimyasal Mücadele Hastalığın ilk belirtileri görüldüğünde ilaçlamaya başlanır. Hastalığın şiddeti, iklim koşulları ve ilacın etki süresi dikkate alınarak ilaçlamaya devam edilir.</string>
    <string name="havucsinegi"><b> Havuç Sineği: </b> Erginleri parlak yeşil-siyah renkli sineklerdir. Larvalar beyaz veya sarı renktedir. Pupa soluk sarı renkte olup, abdomenin ucu daha koyudur. 7-8 cm toprak derinliğinde ve köklerin etrafında bulunur.  Kışı köklerde genellikle larva veya toprakta pupa döneminde geçirir.  Bölgeden bölgeye değişmekle beraber nisan ile mayıs aylarında pupalardan erginler çıkmaya başlar. Yılda 2-3 döl verir. Zarar Şekli:  Havuç sineği larvaları en ince köklere kadar girerek beslenseler de asıl zarar ana kök içinde galeri açmaları sonucunda görülür. Köklerdeki helozoni oyuklar çamur ile dolduğundan paslı bir görünüm alır. Havuçlar pazar değerini kaybeder.  Geniş havuç ekilişi yapılan İç Anadolu, Akdeniz ve Ege Bölgelerinde görülmektedir. Mücadele Yöntemleri:   Kültürel Önlemler;  Erken ekim yapılmalıdır. Toprağın derin işlenerek pupaların yok edilmesi bir diğer kültürel önlemdir.  Zararlının faaliyetini körüklediği (erginlerin yumurta bırakmalarını artırdığı) için havuç ekimi yapılacak alanlarda yanmamış çiftlik gübresi kullanılmamalıdır. Havuç yetiştirilecek yerlerin önceki yıllarda Havuç sineği ile bulaşık olmamasına özen gösterilmelidir. Bulaşık sahalardan mümkün olduğu kadar uzak alanlara ekim yapılmalıdır. </string>
    <string name="havucyumusakcurukluk"><b> Bakteriyel  Yumuşak Çürüklük ve Karabacak Hastalığı: </b> Bitkiye bakteri yaralardan girer. Bakterinin hücreleri parçalamasıyla yumruda sulu ve yumuşak bir çürüklük oluşur.  Hastalık önce tarlada kendini belli eder. Toprağa dikilen yumru eğer bakteriyle bulaşıksa, bitki çıkışı olmaz ve yumrular toprak altında çürür ya da çıkış olsa bile bitkilerin gelişmesinde bir durgunluk, çalılaşma ve bodurlaşma, yapraklarında yukarıya doğru kıvrılma, sararma, solgunluk ve bazı durumlarda ölüm gözlenir.  Karabacak belirtisi genellikle bitki çıkışından sonra görülür. Hasta bitkilerin gövdesinin hemen toprak üstündeki kısmında siyahlaşma ve yumuşama görülür. Mücadele Yöntemleri:  Kültürel Önlemler: Temiz tohumluk kullanılmalıdır.  Patates yumruları kesilmeden dikilmelidir.  Ağır topraklarda derin dikimden kaçınılmalıdır.  Hastalıklı bitki artıkları yumruları ile birlikte tarladan uzaklaştırılmalıdır.  Bulaşık topraklarda patates ve domates dışındaki bitkilerle (hububat, mısır vs) ekim nöbeti uygulanmalıdır.  Hasat patates yumrularının kabuğu kalınlaştıktan sonra yapılmalıdır. Yumru üzerinde bulunan toprak depolama sırasında havalanmayı engellediğinden depolama öncesinde yumruların üzerindeki toprak mümkün olduğunca uzaklaştırılmalıdır.  Depolar sık sık kontrol edilerek hasta yumrular ayıklanmalı ve uzaklaştırılmalıdır.  Toprak altı zararları ile mücadele edilerek, yumrularda yara açılması önlenmelidir. </string>
    <string name="ispanakmildiyo"><b> Ispanakta Mildiyö Hastalığı: </b> Yapraklarda önce pek belirgin olmayan yağ damlası görünümünde renk açılmaları şeklinde belirtiler görülür. Daha sonra sınırları belli olmayan sararmalar halinde gelişen lezyonların bulunduğu alanlarda, yaprağın alt yüzeyinde ve çok ender olarak da üst yüzeyinde gri menekşe renginde fungal gelişme görülür. Hem gerçek hem de kotiledon yapraklarda gözlemlenen bu sararmalar, hastalığın şiddetine bağlı olarak, tüm yaprağı kaplayarak ölümüne neden olabilir. Ayrıca yapraklarda kıvrılmalar da gözlenebilir. Mücadelesi:  Kültürel Mücadele; Tohumluk hastalık görülmeyen tarladan alınmalıdır. Dayanıklı çeşitler kullanılmalıdır. En az üç yıllık ekim nöbeti uygulanmalıdır. Sık ekimden kaçınılarak, bitkilerin toprak yüzeyini tamamen örtmesi önlenmeli ve hava sirkülasyonu sağlanmalıdır. Sulama aralığı uzatılmalı ve verilen su miktarı azaltılmalıdır (sulama haftada bir yerine 12-15 günde bir ve sabah yapılmalıdır). Kışlık ıspanak üretimi yapılan alanlarda ve yakınlarında yazlık üretim yapılmamalıdır. Hastalıklı bitki artıkları tarladan uzaklaştırılmalıdır. Kimyasal Mücadele;  İlk hastalık belirtileri görüldüğünde ilaçlamaya başlanır, hastalığın şiddetine göre 10 gün sonra ikinci bir uygulama yapılır.</string>
    <string name="ispanakthrips"><b> Ispanakta Thrips: </b> Ergini yaklaşık 1 mm boyunda sarı renkte ve çok hareketlidir.  Ergin ve larvalar yaprakların alt yüzünde birlikte bulunurlar.  Sıcak bölgelerde konukçu bitki buldukları sürece üremelerine devam ederler.  Yılda 3-6, en fazla 10 döl verirler.  Ergin bitkilerin yaprak, sap ve meyvelerinde bitki özsuyu ile beslenirler.  Beslendiği yapraklar bir süre sonra beyazımsı veya gümüş rengini alır.  Kurak geçen yerlerde zararı daha da fazladır. Virüs hastalıklarını taşır ve sağlıklı bitkilere bulaştırırlar. Mücadele Yöntemleri  : Kültürel Önlemler;   Zararlı ile bulaşık bitki artıkları imha edilmelidir.  Toprak işlemesi ve yabancı ot mücadelesi yapılmalıdır.  Seralarda küçük delikli tül ile havalandırma açıklıkları kapatılmalıdır. Kimyasal Mücadele ; Küçük yapraklı bitkilerde yaprak başına 20 adet, büyük yapraklı bitkilerde 40 ve çiçekte 10 adet Thrips olduğunda ilaçlama yapılır.</string>
    <string name="ispanakyapraklekesi"><b> Ispanak Yaprak Lekesi: </b> Hastalık başlangıcında çok sayıda kuş gözü şeklinde lekeler oluşmaktadır. Zamanla bu lekeler birleşerek tüm yaprak yüzeyini kaplamaktadır. Kısa bir zamanda hastalık tüm yaprakları kaplar ve bitki ölür. Yaprakların alt yüzeyinde bulunan lekelerin üstü zamanla küf tabakası ile kaplanmaktadır. Nemli hava koşulları durumunda küf oluşumu artar ve bu lekelerin ortasında gri- kahverengi nekrotik lekeler oluşur. Kuru hava koşullarında ise lekeler açık kahverengi, beyaz renk alarak yırtılır ve yaprak üzerinde birçok delik oluşur. Farklı bir belirti olarak yapraklarda kıvrılmalar da gözlemlenebilmektedir. Yaşlı yapraklarda lekeler yavaş gelişmekte ve menekşe renginden kahverengine kadar farklı renklerde olabilmektedirler.  Ispanak yetiştiriciliği yapılan tüm alanlarda görülebilmektedir. Genellikle kış aylarında yaşlı yapraklarda zarar yapmaktadır. Mücadele Yöntemleri:  Kültürel Mücadele; Ekim nöbeti yapılmalıdır. Hastalıklı tarladan tohumluk alınmamalıdır.  Hasat sonrası bitki artıkları tarladan toplanmalıdır. Kimyasal Mücadele; Tohum ilaçlaması yapılmalıdır.</string>
    <string name="karnabaharalternea"><b> Alternaria Yaprak Lekesi: </b> Genç fidelerin gövdeleri üzerinde çok küçük iğne deliği şeklinde koyu lekeler olarak başlar ve daha sonra genişleyerek fideleri öldürebilir. Gövde lezyonları bitkileri güçsüz bırakacak büyüklüğe kadar da genişleyebilir.  Etkilenen yapraklar üzerinde kahverengi ile siyah, yuvarlak ile yarı yuvarlak bir şekilde olan lekelerdir ve zamanla bunlar yaprak kaidesine doğru genişler. Bitkilerin yaprak sapları da etkilendiğinde koyu ve uzun lekeler olarak görülür. Yaprak ayaları üzerinde meydana gelen lekeler büyüklük olarak iğne deliği kadar küçük koyu ya da siyah lekeler olarak başlar. Bunlar bitkiler yaşlandıkça 5-7,5 cm kadar büyük lekelere ulaşabilir. Mücadelesi : Kültürel mücadele;   3-4 yıl ürün rotasyonu uygulanmalı.  Hastalıktan ari tohum ve fidelerin kullanımı,  tohumlara sıcak su uygulaması yapılarak üzerinde ve içerisinde olan fungal yapılar ya da diğer etmenler elimine edilmeli.  Düzenli gübreleme ve iyi koşullarda bitkiler yetiştirmeli.  Çiğ oluşumundan kaçınmak için havalandırma iyi olmalı ve bitkilerin üzerinde serbest su oluşumu engellenmeli.  Sera ve tohum yataklarında hastalıktan ari toprak ve alet ekipmanı kullanılmalı.</string>
    <string name="karnabaharcokerten"><b> Ani Solgunluk (Çökerten): </b> Hastalık etmeni bitkilerin yaprak, gövde ve kök gibi tüm organlarına saldırabilir ve bitkilerin çimlenmesi sırasında ya da fide dönemlerinde çökerten hastalıklarına neden olurlar. Hastalık bitkilerin kök boğazı bölgelerinde kararmalara ve bu kısımdaki gövdelerin incelmesine ve fidelerin yan yatmasına neden olur.  Mücadelesi :  Kültürel mücadele;  Dayanıklı bitkiler, hastalıktan ari, drenajı iyi topraklar seçilmeli.  Bitkiler su stresinde bırakmamalıdır. Aşırı sulamadan kaçınılmalı, su birikimi engellemeli ve yapılabilirse damla sulama tavsiye edilmeli. Kalsiyum ve magnezyum gübrelemesine dikkat edilmeli. Nematot ile mücadeleye önem verilmeli. Hastalıklı bitkiler hemen uzaklaştırılmalı ve imha edilmelidir. Hastalık etmeni genelde lokal olarak ortaya çıktığı durumlarda, o bölgelerde dikkatli çalışılmalı, gerekirse önce bulaşık olmayan alanlarda çalışmaya başlanmalı ve daha sonra bulaşık alanlarda çalışma yapılmalı.  Alet ve ekipmanlar bulaşık bölgelerde çalışıldıktan sonra iyice temizlenmeli. </string>
    <string name="karnabaharmozaik"><b> Karnabahar Mozaik Virüsü: </b> Yapraktaki damar açılmaları koyu alanlar ile açık şekilde görülecek kadar belli olur. Hastalığa rağmen baş bağlayan bitkilerin ise pazar değeri ciddi boyutlarda azalır. Enfekteli bitkilerde yaprak belirtileri ortaya çıksa bile Brassica bitkilerinde bodurluk belirtisi görülmez. Mücadelesi :  Kültürel mücadele ;  Dayanıklı çeşitlerin kullanımı,  Hastalıktan ari fideler şaşırtılmalı.  Enfekteli bitki artıkları yok edilmeli. Konukçusu olan yabancı otlar ile mücadele edilmeli.  Seralarda ya da tarlada hastalan bitkiler uzaklaştırılmalı.  </string>
    <string name="karnabaharsiyahcurukluk"><b> Siyah Çürüklük: </b> İlk olarak yaprak üzerinde birçok küçük ve sulumsu lekeler görülür. Bu küçük benek şeklindeki lekeler zamanla sarı, kahverengi ya da siyah renkli lekelere dönüşür. Lekelerin etrafı sulumsu bir doku ile çevrilir. Yaprak kenarlarındaki hastalık belirtileri genellikle uç yanıklığı ile sonuçlanır. Daha yaşlı yapraklar küçük ve dağınık beneklere sahip olabilir ve büyüklüklerinde genellikle artış olmaz. Mücadelesi :  Kültürel mücadele ;  Dayanıklı çeşit, hastalıktan ari tohum ve fideler kullanılmalı. Sera ve tohum yataklarında hastalıktan ari toprak, su ve alet ekipman kullanılmalı. Hastalıklı fideler hemen yetiştirilme ortamlarında uzaklaştırılmalı ve imha edilmeli.  Aşırı ve üst sulamalarından kaçınılmalı ve nem oluşumu engellenmeli.  Toprak drenajı yapılmalı.  Tarla ve sera koşullarında bitkiler aşırı derecede ıslak ise bu zamanlarda çalışmaktan kaçınılmalı.  Bitkileri düzenli olarak beslemeli ve aşırı gübre kullanımından kaçınılmalı.  Kimyasal mücadele ; Bakırlı preparatlar bitkilerde koruyucu olarak ve yayılmasını engellemek için kullanılabilir.  Genellikle bakteriyel etmenler ile mücadele zor olduğundan kültürel önlemlere ve temiz çalışmaya oldukça fazla dikkat edilmelidir.</string>
    <string name="karnabaharyapraklekesi"><b> Karnabahar Yaprak Lekesi: </b> Hastalanan bitkiler normal bitkilerden biraz farklı olur. Bazıları bir hale ile kuşatılmış sarı lekeler meydana getirirken, diğerleri sadece leke olarak görülür. Bazı bitkilerde ise bu lekeler fark edilebilir bir hale ile kuşatılmış siyah, mor ya da kırmızı lekeleri meydana getirir. Nemli havalarda lekeler fungusun havlı misel dokusu ile kaplanır. Bitkiler şiddetli enfeksiyonlarda solar ve güneşten yanmış gibi karakteristik görünüm almaktadır. Mücadelesi :  Kültürel mücadele;  Crucifer familyasına ait yabancı otlar tarladan temizlenerek mücadele programı uygulanmalı.  Tarlada ya da bahçede kalan bitki artıklarının temizlenmesi hastalığın kontrolünde en önemli kültürel tedbirlerin başında gelir. Bu yüzden bitki artıkları tarlada bırakılmamalı ya da derin bir sürüm yapılarak toprak altında bırakılmalıdır. Yine bu bitki artıkları bir kimyasal ilaç kullanılarak ilaçlanabilir. Bitkilerin üzeri su tutmayacak şekilde ekim işlemleri yapılmalıdır. Bitkilere üstten sulama yapılmamalıdır. Sulama suyu toprak seviyesinde yapılmalı, yaprakların ıslaklığı engellenmelidir.  Kimyasal mücadele;  Hastalık etmenine karşı organik fungisitler tavsiye edilmektedir.</string>
    <string name="patatesadiuyuz"><b> Patates Adi Uyuz  Hastalığı: </b> Hastalığı oluşturan toprakta yaşayan bir bakteridir. Patates yetiştirilen tüm alanlarda bulunur. Hastalık yumrularda ilk belirti olarak küçük yuvarlak lekeler halinde ortaya çıkar. Bu lekecikler yumruyla birlikte büyüyerek renkleri koyulaşır. Uyuz hastalığı yumruların görünüşünü bozarak patatesin pazar değerini düşürür.  Mücadele Yöntemleri:  Kültürel Önlemler;  Hastalık yumru ile taşındığından, hastalığın görüldüğü üretim alanlarından tohumluk alınmamalı, hastalıktan ari sertifikalı tohumluk kullanılmalıdır.  Bulaşık alanlarda hastalığa dayanıklı patates çeşitleri tercih edilmelidir. Toprak pH’sını 5.5’un altında tutarak hastalığın şiddetini azaltmak mümkündür. Ağır bulaşık topraklara kükürt verilerek pH düşürülebilir. Ancak yumru gözlerinde yanmalara sebep olabileceğinden toprak analizi sonucuna göre kükürt uygulaması yapılmalıdır. Toprak pH’sını yükselten gübre uygulamalarından kaçınılmalıdır.  Ağır bulaşık topraklarda yumrulu bitkilerin üretiminden vazgeçerek, etmenin konukçusu olmayan buğday, arpa, çavdar gibi bitkilerle en az 3 yıllık bir ekim nöbeti uygulanmalıdır.  Patates uyuzu ile bulaşık yumruların kullanılma zorunluluğu olduğu durumlarda, çiftlik gübresi yerine birkaç yıl kimyasal gübrelerle birlikte yeşil gübreler uygulanmalıdır. Yumruların ilk oluşmaya başladığı dönemde etmenin yumrulara girişini engellemek için, boğaz doldurmadan 15 gün sonra birer hafta arayla 6 sulama yapılmalıdır. </string>
    <string name="patateshalkacuruklugu"><b> Patates Halka Çürüklüğü: </b> Hastalık etmeni bir bakteridir ve karantinaya tabidir. En önemli yayılma yolu enfekteli tohumluk patatesler, bulaşık konteynırlar, ekipmanlar ve depolardır. Solgunluk en alttaki yapraklardan başlar. Bitkinin tamamında ya da sapın sadece bir tarafında görülebilir. Yaprakların kenarları içeri ve yukarı doğru kıvrılır. Yapraklarda önce donuk açık yeşil renk, sonra grimsi yeşil rastgele bir beneklenme, sararma ve son olarak kahverengi nekrotik alanlar oluşur. Yumrular enine kesildiğinde iletim demeti etrafında dar, şeffaf (cam gibi), krem-sarı renkli alanlar görülür. Daha sonra bu alanlarda kahverengi renk değişikliği oluşur. Mücadele Yöntemleri: Kültürel Önlemler; Hastalığı oluşturan bakteri karantinaya tabidir. Bu nedenle hastalığın görüldüğü tarlalarda patates dikimine 3 yıl süreyle izin verilmemelidir. Bu süre içerisinde tarla kendi gelen (kendiliğinden yetişen) patates bitkileri yönünden kontrol edilmeli ve bunlar sökülüp imha edilmelidir. En önemli mücadele metodu hastalıktan ari, sertifikalı tohumluk yumruların kullanılmasıdır.  Patates tohumlukları kesilmeden dikilmelidir.  Patates üretiminde kullanılan her türlü alet, ekipman ve depolar ile nakilde kullanılan tüm araçlar çamaşır suyuyla yüzeyleri en az 10 dakika süreyle temas edecek şekilde dezenfekte edilmelidir. •Patates çuvalları ve paketlemede kullanılan diğer materyaller bir defa kullanılmalıdır. </string>
    <string name="patateskahverengicuruklugu"><b> Patates Kahverengi Çürüklüğü: </b> Hastalığı oluşturan etmen bir bakteridir. Patates bitkisini kökleri yoluyla hastalandırır. Etkili bir mücadele yöntemi yoktur. Tohumla taşınabilir. Bu hastalıkla bulaşık olan tarlalarda patates tarımına 5 yıl süreyle izin verilmez.  Patatesin yeşil aksamındaki (gövde ve yapraklar) ilk belirtiler, sıcak günlerde dalların uçlarındaki yapraklarda meydana gelen solgunluktur. Susuzluktan dolayı oluşan solgunluktan farkı gece serinliğinde solgunluğun kaybolmamasıdır.  Hastalık geliştikçe kök boğazının hemen üzerindeki bölgede çizgi şeklinde kahverengileşme ve yapraklarda bronzlaşma görülür. Bu tür belirti gösteren bitkilerin gövdeleri kesildiğinde veya kırıldığında beyaz, sümüksü bir akıntının çıktığı görülür. Mücadele Yöntemleri:  Kültürel Önlemler;  Hastalık yumru ile taşındığından, hastalığın görüldüğü üretim alanlarından tohumluk alınmamalı, hastalıktan ari sertifikalı tohumluk kullanılmalıdır. Hastalığı oluşturan bakteri karantinaya tabidir. Bu nedenle hastalığın görüldüğü tarlalarda ya 5 yıl süreli nadas ya da 3 yıl nadas daha sonra 2 yıl süreyle hububat ekimi yapılmasına izin verilmektedir.  </string>
    <string name="patateskokbogazinekrozu"><b> Patates Kök Boğazı Nekrozu: </b> Gövde ve kök boğazı üzerinde kırmızımsı-kahverengi, çökük yaralar meydana gelir.  Çıkış döneminde çökertene sebep olabilir, daha ileri dönemlerde solgunluk ve kurumalara neden olur.  Yumru üzerinde siyah ya da kahverenginde yüzeysel kahverengi sert siğil şeklinde gelişir. Siğiller düzensiz, yüzeysel, sert ve toprak kümelerine benzer ve yumru üzerinde düzensiz şekilde bulunurlar. Bazen yumrunun tamamını kaplayabilirler. Yumru üzerindeki siğillerin büyüklüğü toplu iğne başı büyüklüğünden yarım bezelye büyüklüğüne kadar oluşabilir. Yumru yıkandığında toprak uzaklaştığı yumru üzerinden uzaklaştığı halde siğiller kalır. Mücadele Yöntemleri : Kültürel Önlemler ; Temiz ve sertifikalı tohum kullanılmalı Dikim öncesi belirti gösteren yumrular ayrılır. Islak toprağa dikim yapmaktan kaçınılmalıdır. Tohumluk iyi filizlendirilmelidir</string>
    <string name="patateskurucurukluk"><b> Patates Kuru Çürüklük Hastalığı: </b> Yumruda, koyu renkli çökük yüzeysel lekeler şeklinde başlar. Yumru etinde açık kahverengiden, siyaha kadar değişen renklerde nekrotik alanlar şeklinde görülür. Çürüklük ilerledikçe yumru içinde boşluklar oluşur. Yumru yüzeyi buruşur ve fungusun gelişme organları ipliksi şekildedir. Enfeksiyon için optimum sıcaklıklar 10-20  derece arasındadır.  Hastalık depolarda görülür. Hasat esnasında yumru yaralanmadıkça genellikle hastalık görülmez. Mücadele Yöntemleri:  Kültürel Önlemler ; Yaralı yumrular depoya konulmamalı ve tohumluk olarak dikilmemelidir.  Yumrular yaralanmalara karşı daha duyarlı olduğu için, 7 dereceninin altındaki sıcaklıklarda hasat yapmaktan kaçınılmalıdır.  Hasatta yaralanmadan dolayı meydana gelebilecek bulaşmayı önlemek ve hasat sonrası kabuğun pişkinleşip yaraların iyileşmesi için iki hafta 13-18 ºC’de havadar bir yerde yumrular bekletilmelidir.  Depolarda havalandırma ve hava sirkülasyonu iyi yapılmalıdır. Kimyasal Mücadele; Hastalıkla kimyasal mücadele yumru ilaçlaması şeklinde yapılır.</string>
    <string name="patatessigil"><b> Patates Siğil Hastalığı: </b> Hastalık, kökler hariç tüm toprak altı kısımlarda ortaya çıkmaktadır. Gövdenin toprakla birleştiği yerler, yumrunun bitki ile bağlantı noktaları ve yumrular enfeksiyon yerleridir. Bu yerlerdeki hastalıklı alanların anormal büyümesi sonucu urlar oluşur.  Urlar morfolojik olarak karnabahara benzeyen hiperplastik doku şeklinde gelişen biçimsiz, tomurcuklanmış yapıdadır.Tipik bir ur başlangıçta beyazdır, kabaca elips şeklinde, ancak yapı olarak genellikle katı olmayıp, yumuşak ve etli, pürüzlü, yapıdadır. Yumrudan kolaylıkla kopabilmektedir.  Mücadele Yöntemleri :  Kimyasal mücadelesi tavsiye edilmediğinden, etmenin yayılmasını önlemek için mutlaka karantina önlemleri uygulanmalıdır.  Kültürel önlemler : Patates üretiminde sertifikalı tohumluk kullanılmalı . Hastalık gübre ile de taşınabildiğinden, çiftlik gübresi güvenilir yerden temin edilmeli. Tarlada kullanmak amacı ile hastalıkla bulaşık yerlerden tarla alet ve ekipman mutlaka çok iyi bir şekilde çamaşır suyu ile dezenfekte edilmelidir.</string>
    <string name="patlicanbeyazsinek"><b> Patlıcan Beyaz Sineği: </b> Erginleri 1 mm boyunda beyaz renktedir. Erginler bitkinin büyüme noktalarında ve taze yapraklarda larvalar yaprağın alt yüzünde bulunurlar. Larva ve erginler bitki özsuyunu emerek beslenirler.  Bu durum bitki büyümesini olumsuz yönde etkiler. Mücadele Yöntemleri:  Kültürel Önlemler;  Beyazsinek kışı yabancı otlar üzerinde geçirmektedir. Bu nedenle hasattan sonra tarla ve sera çevresindeki yabancı otlar doğal düşmanlar açısından incelenerek buna göre uygulama yapılmalıdır. Yeterince sulama ve gübreleme yapılmalı, aşırısından kaçınılmalıdır. Seralardaki giriş-çıkış ve havalandırma yerleri erginlerin girmesini önlemek amacı ile ince tel veya tül ile kaplanmalı, nem ve sıcaklık artışını önlemek için yeterli havalandırma yapılmalıdır. Biyoteknik Mücadele; Seraya fide dikimi ile birlikte ilk ergin uçuşunu belirlemek üzere dekara 1 adet sarı yapışkan tuzak bitkinin 10-15 cm üzerinden asılır.  İlk ergin uçuşu belirlendikten sonra ise 10 metrekareye 1 tuzak gelecek şekilde 3 m aralıklarla ardışık olarak, tuzaklar aynı şekilde yerleştirilir. Tuzaklar kirlendikçe yenisi ile değiştirilir. Biyolojik Mücadele; Zararlıların bulaşması ve yayılmasını önleyici hijyen kurallarına titizlikle uyulmalıdır.  Serada bulunan tüm hastalık ve zararlılara karşı kimyasal ilaç kullanılırken serada bulunan doğal düşmana yan etkisi en düşük olan bitki koruma ürünleri kullanılmalıdır. </string>
    <string name="patlicanerkenyanikligi"><b> Patlıcan Erken Yanıklığı Hastalığı: </b> Bu hastalığa bitkilerin her devresinde rastlanır. Erken devrelerde fidelerde kök çürüklüğü veya kök boğazı yanıklığı yapar. İlk belirtiler yaşlı yapraklarda görülür. Yaprak, sap ve meyvede gayri muntazam küçük kahverengi lekeler halinde başlar. Lekeler iç içe daireler şeklinde 1–2 cm büyürler.  Hastalığın şiddetli olması halinde bütün yapraklar kururlar. Yapraktaki iç içe halka şeklindeki belirtiler.  Çiçek ve meyve sapları hastalığa yakalanırsalar dökülürler, meyvelerde genellikle sapın tutunduğu kısımda koyu renkli çökük, çoğu zamanda sınırlanmış lekeler oluşur. Hastalık için uygun gelişme koşulları 28–30 derecedir. Mücadele Yöntemleri:  Kültürel Önlemler; Temiz tohum kullanılmalı.  Fidelikler ve seralar sık sık havalandırılmalı . Aşırı sulamadan kaçınılmalı. Hastalıklı bitki artıkları ve fideler tarladan uzaklaştırılmalı Kimyasal Önlemler;  İlaçlı mücadeleye ilk belirtiler görülür görülmez başlanmalıdır.  Bitkinin tüm yüzeyi ilaçlanmalı, ilaçlama serin ve rüzgarsız zamanlarda 7–10 arayla yapılmalıdır. </string>
    <string name="patlicankokcuruklugu"><b> Kök Çürüklüğü (Çökerten): </b> Hastalık fide devresinde görülür. Aynı zamanda çıkıştan öncede zarar meydana gelebilir.  Fidelik devresinde fidelerin toprakla temas eden kök boğazlarından itibaren yattıkları görülür. Gerek çıkış öncesi, gerek çıkış sonrası meydana gelen ölümler sonrası fidelikte ocaklar halinde ölümler sonucu ocaklar halinde boşluklar meydana gelir. Fidelik koşulları uygun olduğu takdirde, hastalık, fidelerin tamamen tahrip olmasına sebep olabilir. Mücadele Yöntemleri:  Kültürel Önlemler;  Zarar gören fidelerin harç toprağı boşaltılıp içerisi temizlendikten sonra yeniden fidelik toprağı hazırlanıp konulmalı. Tohum ekimi sık olmamalı.  Hastalıklı fideler ayıklanmalı.  Fideler uygun hava koşullarında açılıp sık sık havalandırılmalı.  Fazla sulamadan kaçınılmalı.  Gereksiz yere fazla azotlu gübre kullanılmamalı. Erken ekim yapmaktan kaçınılmalı.  Fidelikler bol güneş alan, soğuk rüzgârları tutmayan yerlerde kurulmalıdır. Kimyasal Önlemler;  Tohum İlaçlaması: Ekimden önce tohuma uygulanır. Toprak İlaçlaması: Ekimden önce, ekimden sonra fidelerin toprak yüzüne çıkmasından sonra ve fidelerin veya tarlaya şaşırtılmasından sonra yapılır.</string>
    <string name="patlicankulleme"><b> Patlıcanda Külleme Hastalığı: </b> Konukçuların yapraklarında önce yuvarlakça ayrı ayrı lekecikler görülür. Daha sonra bu lekecikler birleşerek bütün yaprak sapını, yaprak ayasını, gövdeyi kaplar.  Hastalığın biraz daha ilerlemesi ile yapraklar pörsür, aşağıya doğru sarkar.  Mevsim ilerledikçe lekelerin rengi beyazdan kül rengine döner. Hastalık ilerledikçe kurumalar meydana gelir ve bu şekilde de büyük ölçüde ürün kayıpları ortaya çıkar. Mücadele Yöntemleri:  Kültürel Önlemler; Hastalıklı bitki artıkları toplanıp yakılmalı veya derine gömülmelidir. Kimyasal Mücadele;  Serada dikimden 15–20 gün sonra ilaçlamaya başlanır. Hastalığın görülmesiyle bitkilerin her tarafını kaplayacak şekilde, havanın serin ve sakin olduğu zamanlarda ilaçlama yapılmalıdır.</string>
    <string name="patlicanyaprakbiti"><b> Yaprak Biti: </b> Vücutları oval biçimde ve yumuşak olup, 1.5-3.0 mm boyunda yeşil, sarı, siyah renklerdedir. Ergin ve nimfleri bitkilerin taze sürgün, yaprak ve yaprak altlarında toplu halde bulunur. Yaşayışlarına göre tek ve iki konukçulu türler olarak iki gruba ayrılırlar. Bölgelere ve türlere göre yılda 10-16 döl verirler. Bitki özsuyunu emerek beslenirler.  Beslendikleri yapraklarda ve taze sürgünlerde kıvrılmalar ve şekil bozuklukları oluşur.  Salgıladıkları tatlı madde yaprağı kaplar, üzerinde mantarlar gelişerek yaprak kararır. Bitkilerde verim azalır ve kalite bozulur.  Virüs hastalıklarını taşır ve sağlıklı bitkilere bulaştırırlar. Mücadele Yöntemleri:  Kültürel Önlemler; Hasattan sonra toprak üstünde kalan bitki sapları ve yabancı otlar imha edilmelidir. Biyolojik Mücadele;  Faydalı böceklerin korunması için faydalılara yan etkisi az olan bitki koruma ürünleri kullanılmalıdır. Kimyasal Mücadele;  Küçük yapraklı bitkilerde yaprak başına 10 adet, büyük yapraklı bitkilerde 20 adet ve daha fazla Yaprakbiti olduğunda ilaçlama yapılır.</string>
    <string name="salatalikalternarya"><b> Alernarya Yaprak Yanıklığı: </b> Yapraktaki belirtiler tipiktir. İlk belirtiler, daha yaşlı yapraklarda görülür. Lekeler başlangıçta açık yeşil veya sarı haleli sarımsı kahverengi, küçük, genişledikçe konsantrik görünümlü kahverengi nekrotik alanlar oluşur.  Lekeler birleşerek yaprak yüzeyini kaplar, yaprak ölür, güneşten zarar gören meyvenin kalite ve kantitesi bozulur. Mücadele Yöntemleri:  Kültürel Önlemler;  En az 2 yıllık münavebe uygulanmalıdır. Hasattan sonra bitki artıkları toplanmalı veya derine gömülmelidir. Yaprak ıslaklığı süresinin uzamasına engel olmak için üstten sulamadan kaçınılmalıdır. Kimyasal Mücadele  Kimyasal ilaçlama yeşil aksam ilaçlamaları şeklinde uygulanır.  Çevrede ilk belirtilerin görülmesiyle ilaçlamaya başlanmalıdır.  Hastalığın şiddeti, iklim koşulları ve ilacın etkinlik süresi dikkate alınarak ilaçlamaya devam edilir.</string>
    <string name="salatalikantraknoz"><b> Antraknoz: </b> Bu etmen hastalıklı bitki artıklarıyla toprağa ve topraktan da yeni ekilen bitkilerle geçtiği gibi, tohum ile de taşınabilmektedir.  Ayrıca antraknozlu bitkilerden, sağlamlara etmenin geçişi yağmur suyu ile sıçraması, ilaçlamalar veya çiğ ile olmaktadır.  Mücadele Yöntemleri:  Kültürel Önlemler; Tohumluk hastalığın görülmediği bitkilerden alınmalıdır. En az 3 yıllık ekim nöbeti uygulanmalıdır. Tarladaki antraknozlu bitki artıkları yok edilmelidir.  Hastalığın her yıl epidemi yaptığı yerlerde varsa dayanıklı çeşitler ekilmelidir. Kimyasal Mücadele ;  Tohum ilaçlaması: Ekimden önce tohumlar 1 saat süre ile ıslatılıp, 1 saat kurutulduktan sonra tohum ilaçlarından biri ile ilaçlanmalıdır. İlacın tohum yüzeyini kaplayabilmesi için bidon, kavanoz veya naylon torbada en az 15 dakika sallanması gereklidir. Yeşil aksam ilaçlaması: Günlük ortalama sıcaklığın 16 derece olması ve orantılı nemin en az %80’e ulaşması ile mücadeleye başlanması gerekirse de;  uygulamada en pratik yol, bitkilerinin yaprak ve saplarında ilk antraknoz lekelerinin tespiti ile ilaçlamaya başlanmalıdır.  İlaçlamanın bitki yapraklarının alt ve üst yüzeylerine gelecek şekilde yapılması gereklidir. Uygulamalar rüzgarsız bir havada sabah ve akşam saatlerinde yapılmalıdır. </string>
    <string name="salatalikkokcuruklugu"><b> Solgunluk ve Kök Çürüklüğü: </b> Hastalık etmenleri, tek tek veya bir arada tohumun çimlenmesiyle başlayan ve bütün vejetasyon devresi süresince bitkileri enfekte ederler ve zarar meydana getirirler. Çimlenme ve çıkışı takiben fide devresinde kök çürüklüğü (çökerten) hastalığına sebep olurlar.  Bu devrede hastalığa yakalanan fideler çoğunlukla tamamen kururlar. Canlı kalanlar ise, kök boğazı ve kılcal köklerindeki lokal yaralar ve çürümeler nedeniyle, ileriki devrelerde solgunluk hastalığına daha duyarlı hale gelmektedirler . Mücadele Yöntemleri : Kültürel Önlemler ; Ekim nöbeti uygulanmasına özen gösterilmelidir. Sırta dikim yapılmalı ve sulama esnasında kök boğazına suyun değmemesine dikkat edilmelidir.  Bitkilerin suyu ark içerisinden sızarak alabileceği şekilde karıklar oluşturulmalıdır. Toprağın fiziki yapısını düzeltmek, bitkilerde iyi bir gelişmeyi ve patojen etmenlere karşı yararlı mikroorganizma yoğunluğunun artmasını sağlamak için tarlaya iyi yanmış çiftlik gübresi verilmeli ve yeşil gübre uygulaması yapılmalıdır. Hastalığa dayanıklı çeşitler yetiştirilmelidir.  Hastalığa yakalanmış bitkiler sökülerek imha edilmelidir. </string>
    <string name="salatalikmozaik"><b> Salatalık Mozaik Virüsü: </b> Hıyar mozaik virüsü ve bu virüsün ırklarıdır. Hastalığın ilk belirtisi yapraklarda damarlar arasında küçük sarı yeşil lekeler şeklinde görülür.  Bu ilk belirtilerden sonra bitkinin tümünde şiddetli bir mozaik (sarı-yeşil lekelenme) meydana gelir . Daha ileri dönemde damarlar arasındaki koyu yeşil alanlarda kabarcıklaşma başlar . Meyvelerde ise koyu yeşil renkli lekelerle birbirine karışmış açık sarımsı-yeşil lekeler oluşur. Koyu yeşil kısımlarda genellikle siğil benzeri çıkıntılar veya kabartılar gelişir. Meyvelerde şekil bozuklukları oluşur. Hastalıklı bitki artıklarında ve yabancı otlarda yaşamını devam ettirebilir. Bitki özsuyu ile mekanik olarak taşınır. Mücadele Yöntemleri : Virüs hastalıklarına karşı Kimyasal Mücadele yoktur.  Kültürel Önlemler ; Yaprak bitleri ile mücadele edilmelidir.  Hastalıklı bitkiler imha edilmelidir.  Üretim alanında bakım işlemleri sırasında eller ve aletler % 1’lik , % 10 ‘luk trisodyum fosfat ya da çamaşır suyu ile dezenfekte edilmelidir.  Tarla yabancı otlardan temizlenmelidir.  Dayanıklı çeşit kullanılmalıdır.  Hastalıklı bitkilerden tohum alınmamalıdır.  Sertifikalı tohum kullanılmalıdır.</string>
    <string name="salatalikyapraklekesi"><b> Salatalık Yaprak Lekesi: </b> Hıyar yaprak lekesi etmeni bir fungus olup, hastalıklı bitki artıklarında bir yıldan daha uzun süre canlılığını sürdürür.  Sıcak koşullarda oluşur ve hızla yayılır.  Gece ve gündüz sıcaklık farklılıkları hastalığın gelişimini teşvik eder.  Hıyar yaprakları üzerindeki ilk belirtiler 1–2 mm çapında ve koyu kahverengindedir.  Daha sonraları merkezi bej etrafı koyu kahve bir halka ile çevrili 6-7 mm çapında lekeler oluşur.  Lekelerin birkaçı birleşerek daha büyük düzensiz bir şekil alabilir ancak bej renkli merkezleri kalır. İlk belirtiler enfeksiyondan bir hafta sonra görülür . Yağmurlama sulama, hava akımı, ilaçlamalar veya çiğ ile yayılmaktadır.  Yüksek sıcaklık ve nem varsa lekeler sezon boyunca gelişmiş yapraklar üzerinde ortaya çıkar.  Meyvede enfeksiyon görülmez.  Mücadele Yöntemleri:  Kültürel Önlemler ;  Seralarda havalandırmaya özen gösterilmelidir.  Sık sulamadan kaçınmalıdır.  Hastalık belirtisi gösteren bitkiler toplanarak imha edilmelidir. Kimyasal Mücadele;  Kimyasal ilaçlama yeşil aksam ilaçlamaları şeklinde uygulanır.  Serada ilk belirtilerin görülmesiyle ilaçlamaya başlanmalıdır. Hastalığın şiddeti, iklim koşulları ve ilacın etkinlik süresi dikkate alınarak ilaçlamaya devam edilmelidir.</string>
    <string name="soganbeyazcurukluk"><b> Soğan Beyaz Çürüklük Hastalığı: </b> Hastalığa erken yakalanmış olan bitkiler solar ve çökerler. Yapraktaki belirtiler bitkinin gövdesi ve yumruları oluştuktan sonra ortaya çıkar ve alt yapraklardan itibaren sararma meydana gelir. Sararmış bitkiler topraktan çekilince kolayca çıkarlar ve bu yumruların beyaz bir örtü ile kaplandığı ve üzerinde yer yer siyah küçük belirtilerin oluştuğu görülür. Mücadelesi: Kültürel Önlemler;  Hastalığın görülmediği yerlerde üretim yapılmalı ve hastalıksız tohumluk kullanılmalı,  Derin ve sık ekimden kaçınılmalı,  Konukçusu olmayan bitkilerle en az 5 yıl münavebe uygulanmalı, hastalıklı yumrular ve toprak materyalinin yeni yetiştirme alanlarına girmesinden kaçınılmalı,  hastalıklı alanlarda çalışma yapıldıktan sonra yeni çalışma alanlarına taşınmadan önce alet ve ekipmanlar temizlenmeli, hastalık tarlanın belli bir kısmında ve bir kaç bitkide çıkıyorsa bu alanlardaki bitkiler toprakları ile birlikte uzaklaştırılmalı ve imha edilmelidir. Kimyasal Mücadele ; İlaçlama, ekimden önce, ekim sırasında veya yeşil aksama yapılabilir. </string>
    <string name="sogankursunikuf"><b> Kurşuni Küf: </b> Hastalık genelde gövde ve meyvelerde zarar meydana getirir. Lekeler önceleri toplu iğne başı büyüklüğünde olup bitkinin iç kısmında gelişerek genişler ve dokulara yayılırlar. Bitki dokusu çatlar ve konukçunun su kaybına neden olur. Gövde ve meyve sapı lekeleri nedeniyle meyve dökümü ortaya çıkar.  Konukçunun çiçek zamanında taç yaprakları hastalığa çok duyarlıdır. Hastalık etmeni bu kısımlardan girerek meyveye geçer ve meyve çürüklüğünü başlatır.  Mücadele Yöntemleri:  Kültürel Önlemler; Seralarda iyi bir havalandırma yapılarak sıcaklık ve orantılı nemin yükselmesi önlenmelidir.  Bitkiler arasında hava akımının olabilmesi için sık dikimden kaçınılmalıdır.  Hastalıklı bitkiler sökülerek imha edilmelidir.  Dengeli gübreleme ve iyi bir bakım yapılarak bitkilerin sağlıklı gelişmeleri sağlanmalıdır. Hasattan sonra hastalık etmeninin dayanıklı yapılarının toprağa karışmasını önlemek için bütün bitki artıkları toplanarak yakılmalıdır. Kimyasal Mücadele;  İlaçlamalara çevrede ilk hastalık belirtileri görüldüğünde başlanmalıdır.</string>
    <string name="soganpas"><b> Soğan Pas Hastalığı: </b> Yapraklar ve gövdeler üzerinde küçük beyaz lekeler görülür.  Şiddetli enfekte olan yapraklar sararır ve ölür. Soğan ve sarımsak ekiliş alanlarında görülmektedir. Mücadele Yöntemleri:  Kültürel Önlemler;  Soğan ve sarımsak yetiştiriciliği, drenajı iyi yapılmış topraklarda temiz üretim materyalleri ile yapılmalıdır.  Ekim nöbetine yer verilmelidir. •Hastalığa konukçuluk eden yabancı otlarla mücadele yapılmalıdır. Kimyasal Mücadele; İlaçlama, yeşil aksam ilaçlaması şeklinde yapılır. Yapraklarda pas püstülleri görülür görülmez ilaçlamaya başlanmalı ve hastalığın şiddeti, iklim koşulları ve ilacın etkinlik süresi dikkate alınarak ilaçlamaya devam edilmelidir.</string>
    <string name="sogansinegi"><b> Soğan Sineği: </b> Ergin gri renkli ve kara sineklere benzer, ancak onlardan daha küçüktür.  Larva beyaz renkli ve bacaksızdır. Erginler iklim koşullarına göre mart ortalarından sonra ve nisan ayı başında görülmeye başlar. Yumurtalarını genellikle soğan ile sakın birleştiği yere, yaprak koltuklarına, bazen yapraklara, yumru kabuğuna, topraktaki çatlaklara bırakır.  Çıkan larvalar soğan ve sakın birleştiği yerden girerek soğanın içine doğru ilerler. Larva bitki dokusunda beslenerek verdiği zarar yanında, taşıdığı çeşitli bakterilerle çürümelere sebep olur.  Zarara uğramış bitkide gelişme durur.  Bitki sararır, sakla soğanın birleştiği yerden tutulunca, buradan kopar.  Mücadele Yöntemleri:  Kültürel Önlemler; Zararı daha çok birinci döl yaptığından mümkün olduğunca geç ekim yapmalıdır.  Sonbaharda tarla derin sürülmeli, çok bulaşık yerde çiftlik gübresi yerine kimyevi gübreler tercih edilmelidir. Kimyasal Mücadele; Ekimden önce toprak, ekim sırasında tohum ve erginlere karşı bitki ilaçlaması yapılır. Yapılan tarla kontrolünde 100 bitkide 2-3 soğan sineği görüldüğünde yeşil aksam ilaçlaması yapılır.</string>
    <string name="sogansurmesi"><b> Soğan Sürmesi: </b> Bu hastalık daha çok kıska soğan yetiştirilen yerlerde görülür.  Hastalık derhal göze çarpan çizgiler halinde görülür. Bu çizgiler yaprak, kın ve yumrularda olabilir.  Çizgiler koyu kahve mantara ait sporlarla doludur.  Lekeler ilk önce bir yapraklı fidelerde çıkar. Bunlar bitkinin bütün gelişimi süresince gelişmelerini sürdürürler. Bazen hatalığa erken yakalanan yapraklarda anormal bükülme, kıvrılma görülür.  Bitkiler cüce kalır ve gelişiminin herhangi devresinde ölebilirler.  Hastalığın yoğun bulaşık olduğu tarlalarda bitkiler tamamen kuruyabilir.  Mücadele Yöntemleri : Kültürel Önlemler;  Hastalığın yoğun zararı görülen tarlalarda 8-10 yıl ekim nöbeti uygulanmalıdır . Bulaşık tarlalardaki hastalıklı bitki artıkları yakılmalıdır . Hastalıklı arpacık yumruları ayıklanmalı, temiz yumrular ekilmelidir.  </string>
    <string name="cilektripsi"><b> Çilekte Çiçek Tripsi: </b> Çiçek tripsleri, oldukça küçük, ince uzun ve hareketli böceklerdir . Çiçek tomurcuklarının oluşmasıyla birlikte çileğe geçerler ve çiçek döneminde yoğunlukları artar. Çiçek tripsleri, çileğin çiçek ve meyvesinin bitki özsuyunu emerek, çiçek dökümü ile verim düşüklüğüne, meyvenin küçük, sert ve çekirdekli olmasına, düzensiz olgunlaşmasına, bronzlaşmasına ve şekil bozukluğuna neden olmaktadır. Mücadele Yöntemleri:  Kültürel Önlemler; Çiçek tripsleri ile mücadelede zararlının yoğun olarak çıktığı alanlarda, yabancı ot temizliğine dikkat edilmelidir. Tripsler çiçekli yabancı otlardan kültür bitkilerine geçerek zarar yaparlar. Çilek tarlası içerisinde ve etrafında zararlının diğer konukçularının bulundurulmamasına özen gösterilmelidir. Kimyasal Mücadele ; Çiçek tripslerine karşı doğrudan kimyasal mücadele önerilmesi yerine, diğer zararlılar (Kırmızı örümcek, Yaprakbiti vb.) ile entegre edilmesi ana hedef olmalıdır. Çabuk direnç geliştirmeleri nedeniyle, bilinçsizce ve yoğun ilaç kullanımından kaçınılmalıdır. Trips yoğunluğu ortalama 10 trips/çiçek olduğunda, kimyasal mücadeleye karar verilir. Sayımlarda, çiçekler beyaz bir tepsi içerisine silkelenerek yere düşen bireyler sayılmalıdır. İlaç uygulamaları, çiçeklenme dönemindeki dölleyicilerin korunması için, böcek faaliyetinin en az olduğu çiçeklenme öncesinde veya bitkilerin %10’u çiçek açmadan önce yapılmalıdır. İlaçlamalar, bitki çiçeklerinin açık olduğu günün erken saatlerinde çiğ kalktıktan hemen sonra ve rüzgarsız havada yapılmalıdır. Çiçeklerin içerisi ve yaprakların alt yüzeyi kaplama ilaçlanmalıdır. </string>
    <string name="cilekkokcuruklugu"><b> Çilekte Kök Çürüklüğü: </b> Çilek kök çürüklüğü hastalığının oluşumunda birden fazla etmen etkili olmaktadır. Hastalık etmeninin farklılığı yanında kök çürüklüğü oluşumunda, toprak suyunun birikmesi ve topraktaki oksijen azlığı ve sıcaklık gibi faktörler de hastalık gelişiminde etkili bulunmuştur. Toprakta uzun süreli su birikimi sonucu kökler ölürler. Bu köklerin yerine kısa kalın yeni kökçükler oluşur. Kil içeriği fazla topraklarda bu tür zararlanmalar daha fazla olacağı için hastalık daha yaygındır. Bitkilerdeki başlıca hastalık semptomları; önceleri gelişmede durgunluk, yaprak yüzeylerinin küçülmesi, yaprak saplarının kısalması hastalık ilerledikçe yaprakların kuruyup bitkilerin solması şeklindedir. Mücadele Yöntemleri:  Kültürel Önlemler; Sağlıklı üretim materyali kullanılmalıdır. Aynı bitkilerle iki yıl üretimi amaçlayan frigo bitkilerle yaz dikim sistemine göre çilek yetiştiriciliği yapılmalıdır. Hastalıklı bitkiler üretim alanından uzaklaştırılmalıdır. Yetiştiricilik uygulamalarına dikkat edilmelidir. Taban suyu yüksek alanlarda yetiştiricilik yapılmamalıdır. Damla sulama sistemi tercih edilmelidir. Fiziksel Önlemler;  Çilek dikimi yapılmadan önce karıklar hazırlanarak sıcak yaz ayları süresince solarizasyon uygulanmalıdır. Kimyasal Mücadele; Dikimden önce toprak uygulaması veya fidelerin ilaçlanması şeklinde yapılmalıdır. Toprak ilaçlaması veya fidelerin daldırması şeklinde yapılmalıdır.</string>
    <string name="cilekkulleme"><b> Çileklerde Külleme Hastalığı: </b> Hastalık, çileklerde yaprak sapları, çiçek demetleri, çiçekler ve meyvelerde zararlara yol açar. Duyarlı çeşitlerde yaprakların alt yüzeyinde beyaz lekeler şeklinde gelişir, meydana gelen lekeler zamanla birleşir ve yaprak kenarları yukarı doğru kıvrılır. Hastalıklı yaprakların alt yüzeyinde kuru, morumsu ya da kahverengimsi lekeler gelişir, yaprak üst yüzeyinde ise kırmızı renk değişimi görülür. Hastalıklı çiçekler, beyaz külleme sporları ile kaplanır, şekil bozuklukları olur ve ölürler.  Enfeksiyona bağlı olarak polen üretimi azalır, meyve tutumu az olur.  Meyveler sertleşir ve olgunlaşma normal değildir. Ürün kayıplarına yaprak ve meyve hastalıkları yol açmaktadır. Hastalıklı meyvelerin raf ömrü kısalmakta, kaliteleri azalmakta, kısa sürede kurumaktadırlar. Mücadele Yöntemleri:  Kültürel Önlemler;  Sağlıklı üretim materyali kullanılmalıdır. Hasattan sonra hastalıklı bitki artıkları toplanarak yakılmalıdır. Aşırı sulama ve sık dikimden kaçınılmalıdır. Kimyasal Mücadele; 1. İlaçlama: İlk hastalık belirtileri görüldüğünde ilaçlamaya başlanır.  2. İlaçlama: Kullanılan ilaçların etki süresi dikkate alınarak enfeksiyon koşulları sona erinceye kadar ilaçlamalara devam edilir. İlaçlama programlarında son uygulama ile hasat arasındaki süreye dikkat edilmelidir.</string>
    <string name="cilekyapraklekesi"><b> Çilek Yaprak Lekesi Hastalığı: </b> Hastalık, yaprak lekesi şeklinde görülür. Ancak, taç ve çanak yapraklarda, stolonlarda ve meyve sapları üzerinde de lekelere rastlanmaktadır.  Lekeler ilk önce yaprak yüzeyinde küçük koyu erguvani belli belirsizdir. Daha sonra orta kısımları kahverengileşip, grileşir. Lekeli alan, erguvan kırmızısı kahverenginde belirli bir sınırla çevrilir. Çok sayıdaki leke birleşerek yaprağı kurutur. Hasta olmuş meyveler üzerinde yüzeysel siyah lekeler ortaya çıkar. Meyvede çürüme ve üründe kayıp olmamasına rağmen, kalite düşer. Mücadele Yöntemleri:  Kültürel Önlemler ;  İyi drene edilmiş topraklarda çilek yetiştirilmelidir.  Bitkiler arasında iyi bir hava sirkülâsyonu sağlanmalı, dayanıklı çeşitler kullanılmalıdır. Sağlıklı üretim materyali kullanılmalıdır. Kış süresince bitki üzerinde kalan enfekteli yaşlı yapraklar, hastalığın inokulum kaynağının azaltılmasına yardımcı olması bakımından, ilkbahar büyüme dönemi başlamadan önce tarladan uzaklaştırılmalıdır. </string>
    <string name="cilekkursunikuf"><b> Çileklerde Kurşuni Küf Hastalığı: </b> Hastalık, genellikle çiçek, yaprak, yaprak sapı ve meyvede belirti oluşturur.  Çiçeklerin tam açmış olduğu dönemde bütün organları ile enfeksiyona uğrayan çiçekler, aniden solarak kurumakta ve Çiçek Yanıklığı olarak bilinen durum meydana gelmektedir.  Meyvede oluşan belirtiler, genellikle meyvenin toprak ya da organik materyale değdiği noktadan başlar. Bu temas noktasında önce açık kahverengi bir leke belirmektedir. Lekenin oluştuğu bölge yumuşamakta ve parmakla dokunulduğunda meyve etinden kolayca ayrılmaktadır. Mücadele Yöntemleri:  Kültürel Önlemler;  Yeni çileklikler kurulurken dikim alanlarının çukur ve su tutan alanlar olmamasına özen gösterilmelidir.  Hastalığa duyarlı olmayan (yaprak ve çiçek sapları dik olarak gelişen, meyve dipleri dış bükey olan) çeşitler tercih edilmelidir. Çilek dikim alanları 2–3 yılda bir yenilenmelidir.  Hastalığa yakalanmış meyveler ile çiçek sapı ve yapraklar hasattan sonra dipten kesilerek tarladan uzaklaştırılmalıdır.  Yabancı otlar temizlenmelidir.  Aşırı vejetatif gelişmeyi, teşvik eden gübrelemeden kaçılmalıdır. Kimyasal Mücadele;  1. ilaçlama: İlk çiçeklerin %10’u açınca, 2. ilaçlama: Çiçeklerin %50’si açınca, 3. ilaçlama: İlk yeşil meyvelerin görüldüğü dönemde yapılmalıdır.</string>
    <string name="cevizanrtaknozu"><b> Ceviz Antraknozu: </b> Hastalık, ceviz ağaçlarının yaprakçık, meyve, genç sürgün ve yaprak saplarında belirti oluşturur. Daha çok yaprak ve yaprakçık hastalığı olmasına rağmen, çok hasta meyvelerin yeşil kabuğundan meyve içine de geçer ve depolama sırasında diğer etmenlerin de saldırmasıyla meyveler çabucak çürür. Hasta meyvelerin lekeli kısmı kaldırıldığında sert kabukları üzerinde de koyu lekeler görülür. Böyle meyveler depolama sırasında çabucak çürür.  Mücadele Yöntemleri:  Kültürel Önlemler;   Yere dökülen yapraklar sonbaharda toplanıp yakılmalı veya derince gömülmelidir. Üzerinde hastalığın lekeleri ve derince yaraları bulunan önceki yıllara ait dallar da budanıp uzaklaştırılmalıdır. Kimyasal Mücadele; İlaçlama Zamanları:  1. İlaçlama: Tomurcukların yeni patlamaya başladığı, yaprakların kedi kulağı olduğu dönemde, 2. İlaçlama: Yaprakçıkların yarı büyüklüğünü aldığı dönemde, 3. İlaçlama: Meyvelerin fındık büyüklüğünü aldığı dönemde, 4. Dört ve diğer ilaçlamalar meteorolojik koşullar ve kullanılan ilacın etki süresi dikkate alınarak yapılmalıdır. </string>
    <string name="cevizkokuru"><b> Kök Uru: </b> Hastalık bitkiye köklerdeki yaralardan kolaylıkla girer ve ur (tümör) oluşturur. Bu yaralanmalar, böcekler, nematodlar tarafından ya da don zararı, mekanik işlemler vb nedenlerle olabilir. Urlar büyüdükçe dış yüzeyleri kurur, esmerleşir ve pürüzlü bir görünüm alır. Genç ağaçlar kısa sürede kurur ve yaşlı ağaçlarda az ve kalitesiz meyve verirler. Mücadele Yöntemleri : Kültürel Önlemler ; Ağır ve nemli topraklara fidanlık veya meyve bahçesi kurulmamalıdır.  Fidanlık veya meyve bahçesi kurarken toprağın bu bakteriyle bulaşık olup olmadığı kontrol edilmelidir. Toprak altı zararlılarıyla mücadele edilmelidir.  Bakteri yara yerlerinden bitkiye giriş yaptığından aşı kalem uyumuna dikkat edilmeli ve aşı yerleri macunla kapatılmalıdır. Kanserli ağaçlar sökülerek yok edilmeli ve çukur çevresine 40 cm derinlik ve 20 cm genişliğinde tecrit çukuru açılmalı ve içi sönmemiş kireçle doldurulmalıdır. Kimyasal Mücadele;  Meyve ağaçlarında kök kanserine karşı yazın birer hafta ile yapılacak olan iki uygulamayla urların yayılması bir ölçüde engellenebilecektir. Bunun için urlar bıçakla iyice temizlendikten sonra yara yerine % 5 oranında göztaşı eriyiği ve kuruduktan sonra da nebati katranın fırça ile sürülmesi gerekmektedir. Bu işlem tamamlandıktan sonra kök ve kök boğazı toprakla kapatılmalıdır.</string>
    <string name="cevizyaniklik"><b> Ceviz Bakteriyel Yanıklığı: </b> Hastalığın ilk belirtileri yapraklarda görülür. Hastalık yaprağın tümüne sarar. kahverengi-siyah lekeler oluşur. Sayısız lekeler ve çizgi şeklindeki oluşumlar yaprak yüzeyini tamamen kaplayarak yaprakta şekil bozukluklarına neden olur.  Genç sürgünler hastalıktan daha çok etkilenir. Ceviz henüz fidan döneminde hastalığa yakalanırsa bütünüyle kuruyup ölebilir. Daha yaşlı ağaçlarda ise hastalık genç sürgünlerde kurumalara neden olur.  Hastalıklı bitkide çiçekler kararır ve kurur. Meyveler ise oluşumlarının başında, oldukça duyarlıdır. Meyve yüzeyinde küçük, başlangıçta yağ yeşili, daha sonra siyahlaşan ve hafif çökük lekeler görülür. Zamanla bu lekeler yaygınlaşarak çürüklere neden olurlar. Mücadele Yöntemleri:  Kültürel Önlemler ; Hastalıklı sürgün ve dallar kesilerek imha edilmelidir. Erken dönemde dökülen hastalıklı meyveler toplanarak imha edilmelidir. Yaprak ve toprak analizleri sonuçlarına göre gübreleme yapılmalı, fazla azotlu gübrelemeden kaçınılmalıdır.  Hava sirkülâsyonunu sağlayacak şekilde budama yapılmalıdır. Kimyasal Mücadele;  İlk ilaçlamalara yaprak tomurcuklarının patlama döneminde başlanır ve kullanılan ilacın etki süresi göz önünde bulundurularak hastalık koşulları ortadan kalkıncaya kadar devam edilir.</string>
    <string name="cevizyaprakbukenler"><b> Yaprak Bükenler: </b> Yaprak büken ergininin kanat açıklığı 18– 22 mm olup, rengi açık zeytin ile kahverengi arasında değişmektedir. Yumurtadan çıkan larvalar yeni sürgünlerin ucunu, gözleri ve çiçeklerin erkek ve dişi organlarını yiyerek zarar yaparlar. Mücadele Yöntemleri:  Kültürel Önlemler; Erken ilkbahar, sonbahar ve kış aylarında, gövde ve kalın dallardaki yumurta paketleri ezilerek yok edilmeli, parazitlenmiş (siyah) yumurtaların ezilmemesine dikkat edilmelidir. Biyoteknik Mücadele; Ağaç başına 5-6 adet yumurta paketi bulunan bahçelerde kelebek çıkışından 1 hafta sonra her ağaca 1 adet besi tuzağı asılarak kitlesel tuzaklama yapılmalıdır. Kimyasal Mücadele; Ağaç başına ortalama 5 adetten fazla yumurta paketi bulunan ve erken ilkbaharda çiçek ve yaprak buketlerinin %5’den fazlası larva ile bulaşıksa Kimyasal Mücadele yapılır. İlaçlama elmada pembe tomurcuk; kiraz ve armut ağaçlarında ise çiçek taç yapraklarının 4’te 3’ü döküldüğünde yapılır.</string>
    <string name="dutkabuklubit"><b> Dut Kabuklubiti: </b> Dişi kabuğu 2.0-2.5 mm çapında, dairemsi dış bükey ve kirli beyaz renklidir. Zararlı, sıvama halde bulunduğu dalların, daha sonra da ağacın tümünün kurumasına yol açar. Mücadele yöntemleri:  Mekanik mücadele ;  Dut kabuklubiti kışın ağaçlar üzerinde kolayca seçilir. Budama sırasında sert fırçalar kullanılarak iyi bir temizleme yapılabilir. Ancak gözlerin zarar görmemesine dikkat etmelidir. Özellikle küçük bahçelerde öncelikle başvurulacak bir yöntem olmalıdır. </string>
    <string name="dutkokcuruklugu"><b> Kök Çürüklüğü: </b> Hastalık, orman ve meyve ağaçlarının köklerinde çürüklük yaparak ağaçların ölümüne neden olur. Hastalığa yakalanan ağaçlarda sürgün oluşumu azalır, yapraklar sararır ve dökülür. Sürgün ve dallar kurumaya ve ölmeye başlar, sonunda ağaçlar tamamen kurur. Hastalığın başlangıcında odun dokusu açık kahverengidir, daha sonra sarımtırak veya beyaz süngerimsi dokuya dönüşür. Mücadele Yöntemleri : Kültürel Önlemler ; Kuruyan ağaçlar bahçeden sökülerek imha edilmeli ve yerlerinde kireç söndürülmelidir, Hatalık bahçenin belli kesimlerinde ise hastalığın sağlam ağaçlara bulaşmaması için hasta olan ağaçların etrafına 60 cm derinlik ve 30 cm genişlikte hendekler açılmalıdır. Çevre bahçelerde hastalığın bulunduğu durumlarda sel sularının getireceği hastalıklı parçaların girişini önlemek için bahçenin çevresine 60–70 cm derinlikte hendekler açılmalıdır.  Ağaçlar sağlam ve sağlıklı yetiştirilmeli, bunun için tekniğin gerektirdiği önlemler alınmalıdır. Orman alanlarının kesimiyle elde edilen boş araziye hemen meyve bahçesi kurulmamalı, toprak 2–3 yıl boş bırakılmalıdır. Sonbaharın ilk yağmurlarından sonra oluşan etmenin şapkaları ve oluştukları yerdeki kök parçaları imha edilmelidir. Ağaçlar derin dikilmemeli, aşırı sulanmamalı ve köklerin yaralanmamasına dikkat edilmelidir. </string>
    <string name="dutkokuru"><b> Dut Kök Uru: </b> Hastalık bitkiye köklerdeki yaralardan kolaylıkla girer ve ur (tümör) oluşturur. Bu yaralanmalar, böcekler, nematodlar tarafından ya da don zararı, mekanik işlemler vb. nedenlerle olabilir. Mücadele yöntemleri:  Kültürel önlemler; Ağır ve nemli topraklara fidanlık veya meyve bahçesi kurulmamalıdır. Fidanlık veya meyve bahçesi kurarken toprağın bu bakteriyle bulaşık olup olmadığı kontrol edilmelidir. Toprak altı zararlılarıyla mücadele edilmelidir. Bakteri yara yerlerinden bitkiye giriş yaptığından aşı kalem uyumuna dikkat edilmeli ve aşı yerleri macunla kapatılmalıdır. Kanserli ağaçlar sökülerek yok edilmeli ve çukur çevresine 40 cm. derinlik ve 20 cm. genişliğinde tecrit çukuru açılmalı ve içi sönmemiş kireçle doldurulmalıdır. </string>
    <string name="elmaalternarya"><b> Elmada Alternarya: </b> Hasat öncesi ve sonrası meyve çürümelerine neden olurlar.  Elmanın çiçek çukuru etrafında veya orta kısımlarında önceleri renk açılmasına neden olur.  Bu lezyonlar kuru olup, kahverenginden siyah renge dönüşür. Elma yapraklarında, önce açık, daha sonra koyulaşan portakal renkte dairesel halka şeklinde yaprak lekelerine neden olur . Hasada yakın ileri derecedeki çürüklüklerde, meyve eti siyaha dönüşür ve süngerimsi bir yapı alır. Mücadelesi: Kültürel Önlemler; Meyvelerin elle toplanmasında dikkatli olunmalı.  Toplama ve paketleme esnasında ezilmemelidir.  Hasattan sonra bekletilmeden bir an önce depoya alınmalıdır.  Hasat esnasında gerekli titizliğin gösterilmesi depolama ömrünü de uzatacaktır.  Depolama atmosferi ve sıcaklığı uygun olmalı, meyvenin muhafazası optimum şartlarda olmalıdır.  Toplama yapılacak olan kasa veya sepetin yüzeyi Chlorin’le dezenfekte edilmeli veya meyve kasalara konmadan önce buhardan geçirilmelidir. Kimyasal Mücadele;  1. İlaçlama: Meyve tatlanma başlangıcında (yaklaşık  4’te 3 meyve büyüklüğü)  2. İlaçlama: Kullanılan ilacın etki süresi bitiminde, ikinci ilaçlama yapılmalıdır.</string>
    <string name="elmaatesyanikligi"><b> Elma Ateş Yanıklığı: </b> Hastalığı oluşturan etmen bakteridir. Dallarda ve gövdede bir önceki yıldan kalan kanserlerin kenarlarındaki kabuk dokusunda kışı geçirir. Hastalık etmeni bakteri yağmur, rüzgar, böcekler, kuşlar ve budama aletleriyle ağaçtan ağaca yayılır.  İlk belirtiler çiçek ve çiçek demetlerinde görülür. Hastalıklı çiçekler solar, kahverengi veya siyah bir renk alır. Mücadele Yöntemleri:  Kültürel Önlemler;  Fidan üretiminde sağlıklı çöğür ve gözler kullanılmalıdır. Ağır hasta ağaçlar sökülüp yakılmalıdır. Ağaç üzerinde bulunan hastalıklı çiçek demetleri, sürgün ve dallar enfeksiyon noktasının en az 30-40 cm altından kesilip çıkarılmalıdır. Budamada kullanılan aletler her seferinde % 10’luk çamaşır suyuna daldırılarak dezenfekte edilmelidir. Büyük dallar kesildiğinde budama yerlerine % 10’luk çamaşır suyu sürülmeli ve aşı macunu ile kapatılmalıdır. Hastalıklı bahçelerde arı kovanları varsa kaldırılmalıdır. Hastalığa karşı dayanıklı çeşit ve anaçlar seçilmelidir. Kimyasal Mücadele ; Ağaçların durgun olduğu dönemde budamadan sonra % 1,5’lik Bordo Bulamacı uygulanmalıdır. Çiçeklenme başlangıcından itibaren 7-8 gün aralıklarla ruhsatlı ilaçlardan biri kullanılarak, en az 3 ilaçlama yapılmalıdır.  Sürgün gelişiminin hızlı olduğu dönemde ağaçlarda yaralanmaya neden olabilecek fırtına ve doludan sonra 24 saat içinde ilaçlama yapılmalıdır.</string>
    <string name="elmakaralekesi"><b> Elma Kara Lekesi: </b> Hastalığın belirtileri yaprak, meyve ve sürgünlerde görülür.  Yaprağın alt ve üst yüzünde oluşan lekeler başlangıçta yağlımsı görünüştedir. Lekeler giderek zeytin rengini alır sonra da kahverengileşir. Kadifemsi yapıdadır ve zamanla lekeli kısımdaki doku ölür, üzerinde çatlaklar ve delikler oluşur. Mücadele Yöntemleri:  Kültürel Önlemler;  Yere dökülen yapraklar sonbaharda toplanıp yakılmalı veya derince gömülmelidir. Sıracalı dallar budanarak bahçeden uzaklaştırılmalıdır. Ağaçlar yapraklardaki zemin daha hızlı kuruyabilmesi için hava akımına izin verecek şekilde taçlanmalı ve uygun aralıklarla dikilmelidir. Kimyasal Mücadele; İlaçlama Zamanları:  1. İlaçlama: Çiçek gözleri kabardığında (dal sıracası bulunan yerlerde 3–5 gün önce)  2. İlaçlama:  Pembe rozet tomurcuğu döneminde (çiçekler ayrı ayrı görüldüğünde)  3.  İlaçlama: Çiçek taç yaprakları %70–80 dökülünce 4. ve diğer ilaçlamalar ise iklim koşullarının hastalığın ilerlemesi için uygun olduğu durumlarda kullanılan ilaçların etki süreleri dikkate alınarak uygulanmalıdır. </string>
    <string name="elmaklorotik"><b> Elma Klorotik Yaprak Leke Virüsü: </b> Etmen elma klorotik yaprak leke virüsüdür. Virüs mekanik olarak ve tohum hariç diğer üretim materyalleri ile taşınmaktadır. Elma yapraklarında belirtiler;  düzensiz dağılmış, halka şeklinde sınırları belli klorotik lekeler şeklindedir Mücadelesi:  Virüsten ari üretim materyali kullanılmalıdır.  Dayanıklı çeşitlerin kullanımı tercih edilmelidir.  Fidanlıklar her vejetasyon döneminde kontrol edilerek, hastalık belirtileri gösteren fidanlar hemen sökülüp yok edilmelidir. Kültürel işlemler sırasında kullanılacak her türlü alet ve ekipman dezenfekte edilmelidir.  Hastalıklı ağaçlardan aşı gözü alınmamalıdır.</string>
    <string name="elmamumya"><b> Elma Monilyası (Mumya): </b> Özellikle meyvede zarar yapmakta, ancak çiçek ve yapraklarda da zarara neden olabilmektedir. Meyvedeki zararı genellikle meyvenin olgunlaşmasına yakın dönemde meydana gelir. Başlangıçta; meyve kabuğunda kahverengi bir veya birkaç leke şeklinde görülür.  Lekelerin etrafında açık kahverenginde bir halka bulunur.  Çürüme 1-2 gün içinde genişleyerek meyve yüzeyinin yarıdan fazlasını kaplar. Olgun meyvelerde çürüme daha hızlı olur.  Meyvenin çürüyen bu kısmında 1-3 gün sonra sarı-devetüyü renkli konsantrik püstüller meydana gelir . Hastalıklı meyve dokusu hızla su kaybederek buruşur ve mumyalaşarak dalda asılı kalır. Mücadele Yöntemleri: Kültürel Önlemler ;  Mumyalaşarak ağaç üzerinde kalmış meyve ve çiçekler ile yere dökülmüş meyveler toplanarak imha edilmelidir.</string>
    <string name="elmapas"><b> Elmalarda Memeli Pas: </b> Hastalık, elma ağacının yaprak, sürgün ve meyvelerinde belirti oluşturmaktadır. Yaprak ve meyvelerdeki lekeler portakal kırmızı renginde, yuvarlak veya uzuncadır. Bu lekeler üzerinde siyah noktacıklar bulunur. Yaprağın alt yüzeyinde ise meme şeklinde çıkıntılar görülür. Bazen yaprakların yarısından çoğu dökülür. Hastalıklı meyveler ise küçük ve şekilsiz olur. Mücadele Yöntemleri:  Kültürel Önlemler ;  Elma bahçeleri ardıç ağaçlarına yakın yerlere kurulmamalı, bahçe içinde ardıç ağaçları varsa kesilerek imha edilmelidir. Kimyasal Mücadele; İlaçlama Zamanları;  1. İlaçlama: Çiçek tomurcukları patladıktan sonra (kırmızı rozet dönemi başlangıcında), 2. İlaçlama: Çiçek taç yaprakları tamamen dökülünce, 3. İlaçlama: 2. ilaçlamadan 15 gün sonra yapılmalıdır.</string>
    <string name="erikcep"><b> Eriklerde Cep Hastalığı: </b> Hastalığa yakalanmış meyvelerin şekli ve rengi bozulur, uzun, yassı veya normalden çok daha büyük olurlar. İçlerinde çekirdek bulunmaz, meyve eti gevrek yapıdadır ve renkleri bozuktur. Meyve rengi önceleri sarımsı, zamanla grimsi ve kahverengi olur. Daha sonra esmerleşerek kurur ve dökülürler. Mücadele Yöntemleri:  Kültürel Önlemler;  Ağaç üzerinde kalan ve yere dökülen hasta meyveler toplanıp yok edilmeli ve kuruyan sürgünler budanarak yakılmalıdır. Kimyasal Mücadele; İlaçlama Zamanları 1. İlaçlama: Tomurcuklar kabardığında 2. İlaçlama: Çiçek taç yaprakları %80 dökülünce yapılmalıdır.</string>
    <string name="erikkosnil"><b> Kahverengi Koşnil: </b> Ergin dişinin kabuğu yarım küre şeklindedir. Rengi başlangıçta koyu kahverengi olup üzerinde siyah ve sarı bantlar bulunur. Haziran başında yumurtadan çıkmaya başlayan hareketli larvalar ağaçların taze yapraklarına geçer ve özellikle yaprakların alt yüzlerine damarlar boyunca yerleşir. Kahverengi koşnilin larvaları yaprak, dal ve sürgünlerde, dişileri de dal ve sürgünlerde bitki özsuyunu emmek suretiyle zarar yaparlar. Salgıladıkları ballı madde üzerinde saprofit mantarların gelişmesi sonucu “karaballık” denilen zarara neden olurlar. Mücadele Yöntemleri:  Kültürel Önlemler;  Kahverengi koşnil ile yoğun bulaşık dal ve sürgünler, budama sırasında kesilerek bahçeden uzaklaştırılmalıdır. İmha edilmelidir. Kimyasal Mücadele; Bahçede mayıs ve haziran aylarında yapılacak kontrollerde 10cm uzunluktaki bir dalda, altında yumurta bulunan en az 3 adet dişi koşnil Kahverengi koşnil yumurtaları Kahverengi koşnil erginleri  görülmesi halinde o bahçenin ilaçlanması gerekir. Bu zararlının mücadelesi, hareketli larva ile 1. ve 2. dönem larva dönemlerinde yapılmalıdır. Yaz ilaçlaması için en uygun zaman, yumurtaların tamamının veya tamamına yakın bir kısmının açıldığı devredir.</string>
    <string name="erikmumya"><b> Erik Monilyası(Mumya): </b> Etmen özellikle meyve enfeksiyonları yapmakta, ancak çiçek ve yaprak enfeksiyonlarına da neden olabilmektedir.  Meyve enfeksiyonları genellikle meyvenin olgunlaşmasına yakın dönemde meydana gelir. İlk belirtiler, meyve kabuğunda oluşan kahverengi bir veya birkaç lekedir.  Lekelerin etrafında açık kahverenginde bir halka bulunur. Çürüme 1-2 gün içinde genişleyerek meyve yüzeyinin yarıdan fazlasını kaplar. Olgun meyvelerde çürüme daha hızlı olur. Meyvenin çürüyen bu kısmında 1-3 gün sonra sarı-devetüyü renkli konsantrik püstüller meydana gelir.  Hastalıklı meyve dokusu hızla su kaybederek buruşur ve mumyalaşarak dalda asılı kalır. Bu nedenle hastalığa mumya ismi verilmiştir.  Meyve monilyası, yurdumuzda konukçularının bulunduğu, özellikle kiraz yetiştiriciliği yapılan yerlerde rastlanabilmektedir. Mücadele Yöntemleri:  Kültürel Önlemler; Yağışın çok fazla olduğu yıllarda, kültürel önlemlere titizlikle uyulması gerekmektedir. Bu amaçla, mumyalaşarak ağaç üzerinde kalmış meyve ve çiçekler ile yere dökülmüş meyveler toplanarak imha edilmelidir. </string>
    <string name="erikpas"><b> Erik Pası: </b> Hastalığın ilk belirtileri mayıs-haziran aylarında yaprağın üst yüzeyinde parlak sarı renkli klorotik lekeler şeklinde görülür. Daha sonra yaprağın alt yüzeyinde bu lekelerin altında turuncu renkli püstüller görülür. Yaz sonuna doğru ise püstüller koyulaşır .  Hastalık genellikle şiddetli zarar oluşturmamaktadır.  Mayıs ve haziran ayları yağışlı geçerse yaprak, sürgün ve meyve enfeksiyonları görülebileceği için zarar şiddeti artabilmektedir. •Yaprak enfeksiyonlarının şiddetli olduğu durumlarda yapraklarda dökülmeler ve gövde de zamklanma da görülebilmekte ve zarar daha da artmaktadır. Mücadele Yöntemleri:  Kültürel Önlemler;  Hastalığın kontrolünde, bir önceki sezondan kalan yapraklar toplanıp yakılmalıdır. Hastalık belirtisi görülen sürgün ve meyveler ile budama artıkları da mutlaka toplanıp yakılmalıdır.  Etrafta konukçu olabilecek yabani bitkiler varsa bunlar da uzaklaştırılıp imha edilmelidir. Kimyasal Mücadele;  Hastalık görüldüğünde veya bir önceki yıl zarar oluşturduğu durumlarda kimyasal mücadele yapılır.  Hastalığın ilk belirtileri görülünce birinci ilaçlama yapılmalıdır. İklim koşuları hastalık çıkış için uygun olması durumunda kullanılan ilacın etki süresi dikkate alınarak ikinci ve diğer ilaçlamalar yapılmalıdır.</string>
    <string name="eriksitospora"><b> Sitospora Kanseri: </b> Hastalık belirtileri gövde, ana dal ve yan dallarda kanser, daha ince dallarda ise kuruma ve geriye doğru ölüm şeklinde ortaya çıkar.  Enfekteli kısımda kabuk kahverengileşir çöker, konukçu bitki yara etrafında kallus dokusu oluşturur. Bu arada zamk akıntısı görülür, kanser görünümü ortaya çıkar. İlkbahardaki bulaşmalar sonucunda daha kısa fakat daha çökük kanserler oluşur . Mücadele Yöntemleri:  Kültürel Önlemler ;  Yapılacak dal kesimleri ve dal almalar, hasattan sonra yaz aylarında yapılmalıdır.  Hastalıklı dallar sağlıklı dokuyu da içerecek şekilde kesilmeli ve imha edilmelidir. Kesilen yüzeyler ise ardıç katranı ile kapatılmalıdır. Budama aletleri, hasta kısımlar budandıktan sonra %10’luk sodyum hipoklorit solüsyonuna batırılmalı ve daha sonra sağlıklı ağaçların budama işlemine geçilmelidir. Kanserler yaz aylarında sağlam dokuya kadar temizlenmelidir.  Diğer hastalık ve zararlılarla mücadele yapılmalıdır. Toprak işleme ve hasat sırasında ağaçlar yaralanmamalıdır.  Bahçenin tesis edildiği alan iyi drenajlı olmalı, bahçeye gerektiği kadar azotlu gübre verilmemelidir. Sezon sonu sulamadan kaçınılmalıdır. </string>
    <string name="karpuzalternarya"><b> Karpuzda Alternarya: </b> Yapraktaki ilk belirtiler, daha yaşlı yapraklarda görülür. Lekeler başlangıçta açık yeşil veya sarı haleli sarımsı kahverengi, küçük (0.5 mm çapında), genişledikçe konsantrik görünümlü kahverengi nekrotik alanlar oluşur .  Lekeler birleşerek yaprak yüzeyini kaplar, yaprak ölür, güneşten zarar gören meyvenin kalite ve kantitesi bozulur.  Hastalık yağmurlama sulama yapılan karpuz tarlalarında sorun olabilmektedir. Mücadele Yöntemleri:  Kültürel Önlemler ;  Kabakgillerden sonra en az 2 yıllık rotasyon uygulanmalıdır. Rotasyon pratik değilse hasattan sonra bitki artıkları toplanmalı veya derine gömülmelidir.  Yaprak ıslaklığı süresinin uzamasına engel olmak için üstten sulamadan kaçınılmalıdır. Kimyasal Mücadele ; Kimyasal ilaçlama yeşil aksam ilaçlamaları şeklinde uygulanır. Çevrede ilk belirtilerin görülmesiyle ilaçlamaya başlanmalıdır. Hastalığın şiddeti, iklim koşulları ve ilacın etkinlik süresi dikkate alınarak ilaçlamaya devam edilir.</string>
    <string name="karpuzantraknoz"><b> Karpuzda Antraknoz Hastalığı: </b> Antraknoz yapraklarda esmer veya siyaha yuvarlağa yakın gayri muntazam lekeler halinde belirir.  Lekeler birleşip büyürler, buruşup parçalanırlar tüm yaprak hatta bütün bitki kuruyarak ölebilir.  Yaprak sapları üzerinde uzunumsu, esmer hafif çökük lekeler meydana gelir. Meyvelerde 1-2 mm çapında büyük daire bazen da gayri muntazam çökük lekeler oluşturur. Daha sonra kavuniçi renk alması ile tanınır.  Bu mantar Haziran, Temmuz ayları yağışlı geçen yılarda salgın yaparak önemli seviyede ürün kaybına neden olur. Mücadele Yöntemleri:  Kültürel Önlemler ; Tohumluk hastalığın görülmediği tarla veya bölgelerden alınmalı  En az 3 yıllık ekim nöbeti uygulanmalı.  Tarladaki hastalıklı bitki artıkları imha edilmeli.  Hastalığın her yıl görüldüğü yerlerde dayanıklı tohum kullanılmalıdır. </string>
    <string name="karpuzkokcuruklugu"><b> Solgunluk ve Kök Çürüklüğü: </b> Bu mantarlar genellikle yaşamlarını toprakta sürdürürler. Hastalık etmenleri, tek tek veya bir arada tohumun çimlenmesiyle başlayan ve bütün vejetasyon devresi süresince bitkileri enfekte ederler ve zarar meydana getirirler. Çimlenme ve çıkışı takiben fide devresinde kök çürüklüğü (çökerten) hastalığına sebep olurlar. Mücadele Yöntemleri:  Kültürel Önlemler;  Ekim nöbeti uygulanmasına özen gösterilmelidir. Sırta dikim yapılmalı ve sulama esnasında kök boğazına suyun değmemesine dikkat edilmelidir. Bitkilerin suyu ark içerisinden sızarak alabileceği şekilde karıklar oluşturulmalıdır.  Toprağın fiziki yapısını düzeltmek, bitkilerde iyi bir gelişmeyi ve patojen etmenlere karşı yararlı mikroorganizma yoğunluğunun artmasını sağlamak için tarlaya iyi yanmış çiftlik gübresi verilmeli ve yeşil gübre uygulaması yapılmalıdır.  Toprak analizi sonuçlarına göre gübreleme yapılmalıdır.  Hastalığa dayanıklı çeşitler yetiştirilmelidir. Hastalığa yakalanmış bitkiler sökülerek imha edilmelidir. </string>
    <string name="karpuzmeyvelekesi"><b> Karpuz Bakteriyel Meyve Lekesi: </b> Hastalık fide, yaprak ve meyvede zarar yapar. Fidelerdeki ilk belirtiler, yapraklarının alt yüzeyinde su emmiş görünümlü lekeler şeklinde görülür. Bu lekeler zamanla genişleyerek fidenin ölümüne neden olabilir.  Hastalığın en tipik belirtisi meyve yüzeyinde oluşan koyu zeytin yeşili renkteki iri lekelerdir.  Mücadelesi : Hastalığın yayılışının engellenmesi ve mücadelesi amacıyla karantina önlemleri alınmalıdır. Kültürel Önlemler ;  Hastalıktan ari, sertifikalı tohum ve fide kullanılmalıdır. Yağmurlama sulama yerine damla sulama tercih edilmelidir. Bakım işlemleri sırasında fidelerin yaralanmamasına özen gösterilmelidir.  Fidelik ve tarlada hasta bitkiler sökülerek imha edilmelidir.   Hastalığın görüldüğü alanlarda en az 4 yıl süreyle kabakgil, özellikle karpuz üretimi yapılmamalı ve bu alanlarda kendiliğinden gelişen bitkiler ve yabancı otlar yok edilmelidir. Tarla veya serada kullanılan aletler, viyoller, toprak işleme aletlerinin ve traktör tekerleklerinin ve % 10’luk sodyum hipokloritle (çamaşır suyu) yıkanarak dezenfekte edilmelidir. Kimyasal mücadele:  Tarlada ilk çiçeklenme başlangıcında ilaçlamalara başlanır, kullanılan preparatın etki süresi göz önünde bulundurularak meyve olgunlaşıncaya kadar ilaçlamalara devam edilir. </string>
    <string name="karpuzmozaik"><b> Karpuz Mozaik Virüs: </b> WMV-1, duyarlı kabakgil türlerinde belirgin yaprak belirtilerine ve bitkide şiddetli bodurlaşmaya neden olmaktadır.  Kabakgil bitkilerinin yapraklarında, mozaik, kabarcıklı mozaik, damar bantlaşması, kıvrılma, burulma ve yaprak ayasında daralma şeklinde belirtiler meydana gelmektedir. Tepe yapraklar daralmakta ve ana damar kaybolmaktadır. Bazı çeşitlerde yapraklarda beneklenme görülmektedir. Meyvelerde ise genellikle şekil bozukluğu meydana gelmekte, bazı çeşitlerde meyve rengi değişmektedir . Hastalık etmeni tropik ve subtropik bölgelerde yaygın olup bazen sıcak bölgelerde önemli ekonomik kayıplara neden olmaktadır.  Mücadelesi:  Tarla kontrollerinde belirti gösteren veya virüsle bulaşık olduğu tahmin edilen bitkiler sökülerek tarladan uzaklaştırılmalıdır.  Üretim alanı içindeki ve çevresindeki virüslerin konukçusu olan yabancı otlar temizlenmeli ya da ilaçlı mücadele ile yok edilmelidir.  Mekanik olarak bitki özsuyu ile olan bulaşmaları önlemek için bakım işlemleri sırasında bitkilerle fazla temasta bulunulmamalıdır. Dayanıklı ya da tolerant çeşitler tercih edilmelidir.</string>
    <string name="kayisikosnil"><b> Kahverengi Koşnil: </b> Ergin dişinin kabuğu yarım küre şeklindedir. Rengi başlangıçta koyu kahverengi olup üzerinde siyah ve sarı bantlar bulunur.  Kahverengi koşnilin larvaları yaprak, dal ve sürgünlerde, dişileri de dal ve sürgünlerde bitki özsuyunu emmek suretiyle zarar yaparlar. Salgıladıkları ballı maddeler üzerinde saprofit mantarların gelişmesi sonucu  “karaballık” denilen zarara neden olurlar. Sürgün ve dallar gelişemez, yapraklar zamanından önce dökülür, sonunda ağaçlar zayıf kalır, meyve verimi ve kalitesi düşer.  Mücadele Yöntemleri : Kültürel Önlemler;  Kahverengi koşnil ile yoğun bulaşık dal ve sürgünler, budama sırasında kesilerek bahçeden uzaklaştırılmalıdır. Kimyasal Mücadele;  Mayıs ve Haziran aylarında yapılacak kontrollerde 10cm uzunluktaki bir dalda, altında yumurta bulunan en az 3 adet dişi koşnil görülmesi halinde o bahçenin ilaçlanması gerekir. Bu zararlının mücadelesi, hareketli larva ile 1. ve 2. dönem larva dönemlerinde yapılmalıdır. Yaz ilaçlaması için en uygun zaman, yumurtaların tamamının veya tamamına yakın bir kısmının açıldığı devredir. Bu devre Orta Anadolu Bölgesinde haziran sonu-temmuz başına rastlar .  Kış ilaçlaması yapılan bahçelerde bu zararlıya karşı ilaçlı mücadele yapmaya gerek yoktur</string>
    <string name="kayisimonilya"><b> Kayısıda Monilya (Mumya) Hastalığı: </b> Bitkinin çiçek, çiçek sapı, meyve ve sürgünlerinde belirti oluşturur.  Hastalığa yakalanmış çiçekler kahverengileşir, dal üzerinde kurur ve mumyalaşır. Meyveler olgunlaşmaya yakın belirti verir. İlk olarak kahverengi renkte birkaç lekeyle başlar. Lekelerin etrafında açık kahverengi halka bulunur. Çürüklük meyve etinin içine doğru gelişir, ancak leke çukurlaşmaz. Meyveyi zamanla buruşturur ve tamamen kurutur. Kuruyan meyveler mumyalaşır dalda asılı kalırlar. Çiçek sapından hastalanan sürgünler esmerleşir, ince sürgünler tamamen kurur, kalınlarında ise kanser yaraları oluşur. Kanser yaraları kapanmaz, ortası çökük, elips şeklinde ya da uzun yarıklar şeklinde kendini gösterir. Kuruyan kısımlardaki tomurcuk, çiçek, meyve ve yapraklar da ölürler ve dalda asılı halde kalırlar. Yağmurlu ve nemli havalarda yara etrafında zamklanma görülür. Mücadele Yöntemleri:  Kültürel Önlemler ;  Hastalığın görüldüğü bahçelerde ağaçlar üzerindeki tüm kuru dallar budanıp yakılmalı, mumyalaşarak ağaç üzerinde kalmış ve yere düşmüş meyveler toplanarak imha edilmelidir. </string>
    <string name="kayisisarka"><b> Şarka Virüsü: </b> Hastalık etmeni Plum pox virüsüdür. Doğada yaprak bitleri ile yayılır. Kayısı meyvelerinde genel bir deformasyon görülür. Meyvelerdeki belirtiler, parlak sarı halkalar veya çekirdeğe kadar ulaşan derin yaralar şeklindedir. Çekirdek üzerinde sarı veya krem rengi halkalarla çevrili koyu noktalar Şarkanın tipik belirtilerindendir .  Mücadelesi:  Aşağıdaki kültürel önlemler alınarak mücadele edilmektedir.  Virüsten ari sertifikalı fidan kullanılmalıdır. Fidanlıklarda çöğür, fidan ve aşı materyalinin alındığı damızlık ağaçlar her yıl kontrol edilmelidir. Hastalığa dayanıklı çeşitlerin yetiştirilmesi ve bunların anaç olarak kullanılmalıdır. Hasta ve hasta şüphesi olan ağaçlardan üretim materyali alınmamalı. Virüsün doğal enfeksiyon kaynağı olabileceğinden dolayı, orman ve açık arazide bulunan yabani erik, kiraz ve badem ile otsu konukçuları temizlenmelidir.</string>
    <string name="kayisisitospora"><b> Sitospora Kanseri: </b> Hastalık belirtileri gövde, ana dal ve yan dallarda kanser, daha ince dallarda ise kuruma ve geriye doğru ölüm şeklinde ortaya çıkar.  Enfekteli kısımda kabuk kahverengileşir çöker, konukçu bitki yara etrafında kallus dokusu oluşturur.  Zamk akıntısı görülür, kanser görünümü ortaya çıkar. Hastalık etmeni; ilkbahar ve sonbaharda yapılan budama yaraları, kış donları sırasında oluşan kabuk çatlakları ve sonbaharda dökülen yaprak izleri ve meyve saplarında oluşan yaralardan giriş yapar.  Mücadele Yöntemleri:  Kültürel Önlemler ;  Kayısı gibi verim budaması gerektirmeyen sert çekirdekli meyve türlerinde yapılacak dal kesimleri ve dal almalar, hasattan sonra yaz aylarında yapılmalıdır. Hastalıklı dallar sağlıklı dokuyu da içerecek şekilde kesilmeli ve imha edilmelidir. Kesilen yüzeyler ise ardıç katranı ile kapatılmalıdır. Budama aletleri, hasta kısımlar budandıktan sonra %10’luk sodyum hipoklorit solüsyonuna batırılmalı ve daha sonra sağlıklı ağaçların budama işlemine geçilmelidir.  Kanserler yaz aylarında sağlam dokuya kadar temizlenmelidir.  Diğer hastalık ve zararlılarla mücadele yapılmalıdır. Toprak işleme ve hasat sırasında ağaçlar yaralanmamalıdır. • Bahçenin tesis edildiği alan iyi drenajlı olmalı, bahçeye gerektiği kadar azotlu gübre verilmemelidir. • Sezon sonu sulamadan kaçınılmalıdır. </string>
    <string name="kayisiyaprakdelen"><b> Kayısılarda Yaprakdelen (Çil) Hastalığı: </b> Hastalık kayısı ağaçlarında yaprak, meyve, tomurcuk ve genç dalları üzerinde belirti oluşturur. Yaprak üzerinde oluşan lekeler ilk önce 1 mm çapında, yuvarlak, yağ lekesi görünümünde olup zamanla kenarları kırmızımtırak orta kısımları koyu kahverengine dönüşebilir. Bu lekeli kısımlar sonradan dökülür ve yaprakta delikler oluşur.  Meyve üzerindeki lekeler 1–2 mm çapında, yuvarlak ve dağılmış şekildedir.  Mücadele Yöntemleri:  Kültürel Önlemler; Sonbaharda hastalıklı tomurcuklar bulunan dallar sağlam kısımdan budanarak yakılmalıdır. Kimyasal Mücadele;  İlaçlama Zamanları: 1. İlaçlama: Sonbaharda yaprak dökümünden hemen sonra, 2. İlaçlama: İlkbaharda çiçek tomurcukları açılmadan önce (pembe çiçek tomurcuğu döneminde), 3. İlaçlama: Meyvelerde çanak yaprağı ve erkek organ tablası meyvenin ucuna sıyrılırken yapılmalıdır.</string>
    <string name="kirazkivrilma"><b> Kiraz Yapraklarında KıvrılmaVirüsü: </b> Hastalığın etmeni Cherry leafroll nepovirus’dürBitkisel üretme materyalleri ve nematod ile taşınmaktadır.  Yapraklar yukarıya doğru kıvrılır, ellendiğinde kırılacak gibidir. Hassas çeşitlerde yaprak erguvani bir renk alır. Yapraklarda solma ve erken dökülmeler görülür. Dallarda kurumalar ve zamk akıntısı olur.  Çiçeklenme 3 haftaya kadar gecikebilir. Mücadele Yöntemleri:  Kültürel Önlemler:;  Hasta ağaçlardan kalem alınmamalı . Fidanlıklar yapraklı dönemlerde sık sık kontrol edilerek hastalıklı fidanlar imha edilmeli . Bahçe kurarken virüsten ari fidanlar kullanılmalı.</string>
    <string name="kirazmonilya"><b> Kirazda Çiçek Monilyası: </b> Hastalık bitkide çiçek, çiçek sapı, meyve ve sürgünlerinde belirti oluşturur. Hastalığa yakalanmış çiçekler kahverengileşir, dal üzerinde kurur ve mumyalaşır.  Meyveler olgunlaşmaya yakın belirti verir. İlk olarak kahverengi renkte birkaç lekeyle başlar. Lekelerin etrafında açık kahverengi bir halka bulunur. Çürüklük meyve etinin içine doğru gelişir, ancak leke çukurlaşmaz. Meyveyi zamanla buruşturur ve tamamen kurutur. Kuruyan meyveler mumyalaşır dalda asılı kalırlar. Çiçek sapından hastalanan sürgünler esmerleşir, ince sürgünler tamamen kurur, kalınlarında ise kanser yaraları oluşur. Kanser yaraları kapanmaz, ortası çökük, elips şeklinde ya da uzun yarıklar şeklinde kendini gösterir. Kuruyan kısımlardaki tomurcuk, çiçek, meyve ve yapraklar da ölürler ve dalda asılı halde kalırlar. Yağmurlu ve nemli havalarda yara etrafında zamklanma görülür. Mücadele Yöntemleri:  Kültürel Önlemler : Hastalığın görüldüğü bahçelerde ağaçlar üzerindeki tüm kuru dallar budanıp yakılmalı, mumyalaşarak ağaç üzerinde kalmış ve yere düşmüş meyveler toplanarak imha edilmelidir. Kimyasal Önlemler;  1. ilaçlama çiçeklenme başlangıcında (%5–10 çiçekte ) 2. ilaçlama tam çiçeklenmede (%90–100 )</string>
    <string name="kirazyaprakbuken"><b> Yaprakbükenler: </b> Yaprakbüken ergininin kanat açıklığı 18–22 mm olup, rengi açık zeytin ile kahverengi arasında değişmektedir. Yumurtalar önce cam veya su yeşili renkte olup daha sonra ağaç kabuğu rengini alır ve paket halinde bırakılır. Bir pakette ortalama 60 adet yumurta bulunur.  Larvanın vücudu sarı-yeşil,koyu yeşil renkte başı ise kahverengi siyah renklidir. Larvalara dokunulduğu zaman salgıladıkları iplikçik ile aşağı doğru sarkarlar. Yumurtadan çıkan larvalar yeni sürgünlerin ucunu, gözleri ve çiçeklerin erkek ve dişi organlarını yiyerek zarar yaparlar. Yaprakları ipeksi ağlarla birbirine bağlayıp buket haline getirirler ve tek yaprağı orta damar boyunca puro gibi sararlar. Görüldüğü zamandan itibaren, erginlerin çıkışı gözlenmelidir. Ergin böcekler topraktan çıkıp, çiçeklerle beslenmeye başladığı zaman bir ilaçlama yapılmalıdır.</string>
    <string name="kirazyaprakdelen"><b> Yaprakdelen (Çil) Hastalığı: </b> Etmen kışı, hastalıklı tomurcuk pulları arasında misel halinde geçirir. Birincil enfeksiyonun kaynağı, bir yıllık ve daha yaşlı olan kanserler ile hastalıklı tomurcuklardır.  Hastalık ağacın tomurcuk, yaprak, sürgün ve bazen de meyvelerinde belirti verir.  Yapraklardaki ilk lekeler, yuvarlak, 1 mm çapında ve kırmızımsı sarı renktedir. Bu lekeler koyu kahverengileşir ve kuruyarak düşer. Böylece yapraklar, saçma ile delinmiş gibi bir görünüm kazanır. Mücadele Yöntemleri:  Kültürel Önlemler;  Sonbaharda hastalıklı tomurcuklar bulunan dallar sağlam kısımdan budanarak imha edilmelidir. Kimyasal Mücadele; İlaçlama Zamanları: 1. İlaçlama: Sonbaharda yaprak dökümünden hemen sonra, 2.İlaçlama: İlkbaharda çiçek tomurcukları kabardığı dönemde, çiçekler açılmadan önce yapılmalıdır.</string>
    <string name="kirazzamklanma"><b> Zamklanma Hastalığı: </b> Bakteriler kanserlerin kenarlarındaki kabuk dokusunda kışı geçirir. İlkbaharda bakteri bu kanserlerde çoğalmaya başlar ve yağmurla çiçek ve genç yapraklara yayılır. Gözlerdeki çatlaklardan ve budama yerlerindeki yaralardan bitkiye girer. Kanserli dalların uç kısımlarındaki yapraklar ilkbahar sonları ve yaz aylarında solgunlaşıp, ölebilir.  Kanserli dokuların yüzeyi ıslak ve yanık görünümlüdür. Bu bölgelerden zamk çıkışı gözlenir.  Mücadele Yöntemleri:  Kültürel Önlemler;  Fidan üretiminde sağlıklı çöğür ve gözler kullanılmalıdır. Ağır hasta ağaçlar sökülüp yakılmalıdır. Ağaçlar üzerindeki kurumuş veya belirti bulunan dallar ve gövde üzerinde bulunan kanserler sonbaharda ilaçlamadan önce enfekteli kısmın 30-60 cm altından kesilerek yakılmalıdır. Budamada kullanılan aletler her seferinde % 10’luk çamaşır suyuna daldırılarak dezenfekte edilmelidir.  Bahçede yabancı ot mücadelesi yapılmalıdır. Kimyasal Mücadele;  İlaçlamalar Bordo bulamacı ile sonbaharda yaprakların % 75’i döküldükten sonra 1. ilaçlama ve ilkbaharda gözler uyanmadan önce 2. ilaçlama olmak üzere yılda iki defa yapılır. Kiraz ağaçlarına uygulanacak Bordo bulamacının dozu diğer sert çekirdekli meyve ağaçlarına uygulanacak dozdan farklıdır.</string>
    <string name="portakalkahverengileke"><b> Portakalda Kahverengi Leke: </b> Hastalık; yaprak, sürgün ve ağaç üzerinde kalan mevsimsiz meyveler üzerinde kışı geçirir. Hastalık genellikle genç sürgün, genç yaprak ve yeşil meyve kabuğu üzerinde ortaya çıkar. Başlangıçta küçük olan lekeler zamanla büyür. Hastalık; yaprakların delinmesine, yırtılmasına, sararıp dökülmesine, genç sürgünler üzerinde yanıklık şeklinde kuru kısımların oluşmasına daha sonra ise tamamen kurumasına yol açar.  Meyvelerde hastalık çukurlaşmış siyah lekeler şeklindedir. Ağaç üzerinde uzun süre dökülmeden kalan hastalıklı meyvelerin kabuğunda kuşgözüne benzer belirtiler oluşur. Mücadele Yöntemleri:  Kültürel Önlemler;  Yeni kurulan bahçelerde sık dikimden kaçınılmalı, hava sirkülasyonun kolayca oluşacağı bir dikim şekli uygulanmalıdır. Sürgün gelişimini arttıran aşırı azotlu gübrelemeden ve sert budamadan kaçınılmalıdır. Sık sulama yapılmamalıdır. Ağaç tacı üzerinde uzun sure ıslaklık oluşturacak şekilde yağmurlama sulama yapılmamalıdır. Kimyasal Mücadele;  İlaçlamalar sürgün gelişimi ve iklim özellikleri dikkate alınarak sürgünler yaklaşık 5–10 cm olduğunda başlanır. İlaçlamalara sürgün gelişmesinin durduğu, yağışların azaldığı ve sıcaklıkların arttığı ve meyvenin yaklaşık 4 cm çapa ulaştığı zamana kadar devam edilir.</string>
    <string name="portakalkirisiklik"><b> Portakalda Yaprak Kırışıklığı Virüsü: </b> Hastalığın belirtileri ağacın yeni sürgünlerindeki yapraklarda daha şiddetli şekilde görülür. Ancak yaşlı yapraklarda da önceki belirtiler fark edilir. Hastalığın meyve ve dallarda dikkati çeken herhangi bir belirtisi olmazsa da meyveler küçülür ve şekilsiz bir hal alır. Ancak yapraklardaki belirtilerin şiddeti yıldan yıla ve hatta aynı yıl içinde mevsimden mevsime farklılık gösterebilir. Belirtilerdeki bu farklılık hava sıcaklığı ve diğer etkenlerden kaynaklanabilir. Mücadelesi:  Hastalık etmenlerinden ari sertifikalı fidan kullanılmalıdır.  Budama alet ve ekipmanları ile aşı bıçağı bir ağaçtan diğerine geçerken %2’lik sodyum hipoklorid solüsyonuna batırılarak dezenfekte edilmelidir.</string>
    <string name="portakalkursunikuf"><b> Portakalda Kurşuni Küf: </b> Hastalık çiçekte sarımsı kahverengi lekeler şeklinde görülür. Kısa sürede tüm çiçek ve çiçek salkımları fungusun gri renkteki spor kitlesi ile kuşatılır. Hastalanan çiçekler kurur ve dökülür. Meyve yüzeyinde kabartılar oluşur. Etmen daha çok çiçeklerde zarar yapar. Mücadelesi: Kültürel önlemler ; Ağaçların yaralanması önlenmelidir.  Hastalıklı bitki kısımları üretim alanından uzaklaştırılmalıdır. Bahçe içerisinde iyi bir hava sirkülasyonu sağlanmalıdır.  Kimyasal Mücadele; İlaçlama zamanı:  Kimyasal mücadele uygulaması aşağıda belirtilen zamanlarda yapılır.  Birinci ilaçlama: Çiçek tomurcukları açılmadan önce veya çiçeklenme döneminde . İkinci İlaçlama: Çiçek taç yaprakların döküldüğü dönemde yapılır. Hastalık gelişimi için uygun koşullar devam ettiği sürece ilaçlamalara devam edilir. İlaçlama tekniği : Yeşil aksam ilaçlamalarında ağacın tümü ilaçlanacak şekilde rüzgarsız havada ilaçlama yapılmalıdır. Yara yerlerine aşı macunu sürülmeli ve budama aletleri her kesimden sonra %10’luk sodyum hipoklorit (çamaşır suyu) çözeltisi ile dezenfekte edilmelidir. </string>
    <string name="portakalsatsuma"><b> Satsuma Cüceleşme Hastalığı: </b> Hastalık etmeni her türlü aşı materyali ile mekanik olarak ve toprakla taşınan bir virüstür.  Üç yapraklı anaç üzerine aşılı satsumalarda çok bariz bir bodurluk ve yapraklarında şiddetli şekil bozukluğu görülür.  Daralmış ufalmış ve kayık şeklini almış yapraklar serin ve ılıman iklim koşullarında ve ağacın alt bölgelerinde görülür. Kaşık şeklindeki küçük yapraklar ise daha yüksek sıcaklıklarda görülür. Meyveler ufak, sararmış ve kabukları kalınlaşmış olur. Üç yapraklı anaç üzerine aşılı olan satsumalarda daha çok görülür. Mücadele Yöntemleri:  Kültürel Önlemler;  Virüsten ari sertifikalı üretim materyali kullanılmalıdır.  Budama aletleri ağaçtan ağaca geçerken %2’lik sodyum hipoklorid ile dezenfekte edilmelidir. Bulaşık ağaçlar derhal sökülerek imha edilmelidir. </string>
    <string name="portakaluckurutan"><b> Portakalda Uçkurutan: </b> Uçkurutan bitkiyi ekim-mart aylarında hastalandırır. Belirtiler hastalıktan 1–1,5 ay sonra görülür. Şiddetli durumlarda ağaçlar tamamen kurur.  Hastalığın tipik belirtileri dallarda görülür. Hastalanan dallardaki yaprak ayaları dökülür, yaprak saplarının dal üzerinde kalması tipiktir. Tepeden kuruyan dallar kesildiğinde odun dokusunda turuncu veya kahverengimsi kısımlar görülür. Mücadele Yöntemleri:  Kültürel Önlemler ;  Bahçeye dikilecek olan turunç veya aşılı fidanlar sağlam ve sertifikalı olmalıdır. Kontroller sürekli olarak yapılıp, hastalıklı fidanlar sökülüp imha edilmelidir.  Ağaçlardaki hastalıklı sürgünler budanıp bahçeden uzaklaştırılmalıdır. Budamalar, hastalıklı yerin yaklaşık 20 cm altından yapılmalıdır.</string>
    <string name="uzumantraknozu"><b> Bağ Antraknozu Hastalığı: </b> Etmen asmanın tüm yeşil kısımlarını hastalandırırsa da en çok yeni sürgünlerde ve salkımlarda görülür.  Yapraklarda önce küçük, gayri muntazam lekeler oluşur, daha sonra bunların merkezleri gri, kenarları koyu kahverengileşir. Lekelerin kenarlarındaki doku biraz kabarık koyu renkli, orta kısmı ise gri renklidir. Tanelerdeki lekelere “Kuş Gözü” denir. Bu lekelerin merkezi gri olup, kırmızımsı kahve renkli bir kuşakla çevrilmiştir. Bu lekelerin altındaki hücreler kurur ve sertleşir, civardaki dokular gelişmeye devam ettiği için bozuk şekilli bir tane teşekkül eder. Mücadele Yöntemleri:  Kültürel Önlemler;  Kış budaması sırasında, asmalar üzerindeki hastalıklı çubuklar dikkatle seçilerek budanmalı ve bağdan uzaklaştırılarak yere dökülmüş hastalıklı bitki artıkları ile birlikte imha edilmelidir. Zayıf drenajlı ve ağır topraklara bağ tesisi yapılmamalıdır. Kimyasal Mücadele;  Kış İlaçlaması: Bu ilaçlamalar bağlar budandıktan sonra gözlerin henüz uyanmadığı devrede uygulanmalıdır. Birinci ilaçlama: Sürgünler 5–10 cm olduğunda. İkinci ve diğer ilaçlamalar ; 1. ilaçlamada kullanılan ilacın etki süresi dikkate alınarak taneler yarı büyüklüğünü aldığı döneme kadar ilaçlamalara devam edilir. Çiçeklenme döneminde ilaçlama tavsiye edilmez.</string>
    <string name="uzumkav"><b> Bağlarda Kav (Esca) Hastalığı: </b> Başlangıçta gözlerin uyanmasında gecikme, gelişmesinde gerileme şeklinde kendini gösterir.  Yapraklar doğal yeşilliğini yitirir ve zamanla sararır. Yaşlı yaprakların damar aralarında önce sarartı şeklinde açılmalar görülür. Daha sonra bu lekeler birleşir ve renkleri kızıl kahverengiye dönüşür. Daha genç yapraklar şeffaflaşır, salkım silker ve yapraklarla kuruyarak dalında asılı kalır. Gövde ve kalın dalların enine kesitlerine baktığımızda, merkezin çevresinin hastalıktan dolayı daha koyu renkli sert dokulu bir kuşakla çevrilmiş olduğu görülür. Yıldan yıla asmanın içi kavlaşır ve kavlaşma içten dışa doğru olur.  Mücadele Yöntemleri:  Kültürel Önlemler;  Hastalık daha çok yaşlı asmalarda görüldüğünden hastalıklı, çok yaşlı, verimden düşmüş asmalar sökülüp geri kalan artıklar da yakılmalıdır.  Toprağı birkaç yıl dinlendirdikten sonra yeniden dikim yapılmalıdır.  Hastalıklı omcalar için ayrı budama aletleri kullanılmalıdır ve böyle omcalardan çubuk alınmamalıdır.  Budama vb. nedenlerle büyük yaraların oluşmasına meydan verilmemeli, oluşmuşsa da dezenfektan bir macunla yaralar hemen kapatılmalıdır. Kimyasal Önlemler;  Günümüzde önerilebilecek bir ilaç bulunmadığı için kimyasal mücadelesi yapılamamaktadır.</string>
    <string name="uzumkulleme"><b> Bağ Küllemesi: </b> Hastalık asmanın tüm yeşil organlarında görülür. Asma üzerinde beyaz pudramsı bir görünüm ortaya çıkar. İlk dönemde hastalık genç yapraklarda güç fark edilir. Salkımda  hastalığa erken yakalanan taneler küçük kalır, İrileşebilmiş veya olgunlaşmadan hemen önce yakalanan tanelerin sapı doğrultusunda çatladığı görülür. Genelde taneler % 8 şekerleninceye kadar devam eder.  Mücadele Yöntemleri : Kültürel Önlemler;   Çubuk ve tomurcuklarda kışlayan etmenin yoğunluğunun azaltılması için; bağlarda kısa budama yapmak suretiyle asmanın iç kısımlarına doğru hava dolaşımı ve eşlenmesi sağlanıldığı gibi, kimyasal kontrolün de etkinliği artırılmış olur. Kimyasal Önlemler ;  Birinci ilaçlama: Sürgünler 25–30 cm uzunlukta olunca . İkinci ilaçlama; Çiçek taç yaprakları döküldüğü dönemde.  Üçüncü ve diğer ilaçlamalar; İkinci ilaçlamadan sonra kullanılan ilacın etki süresi, bölgelerin meteorolojik ve çevre koşullarıyla birlikte tanelere ben düşme dönemine kadar ilaçlamalara devam edilmelidir. </string>
    <string name="uzumkursunikuf"><b> Bağlarda Kurşuni Küf: </b> Hastalık, elverişli koşullarda bitkinin tüm yeşil kısımlarında görülebilirse de daha sık olarak salkım ve tanelerde zarar yapar.  Tanelerde önce 3–5 mm çapında yuvarlak pembemsi, kızıla yakın lekeler halinde görülür. Leke tane üzerinde homojen bir şekilde büyür ve büyüdükçe rengi de koyulaşır.  Parmakla bastırıldığında hastalıklı kabuk etli kısmından kolayca ayrılır.  İleri dönemde salkım ve taneler gir renkte bir küf tabakasıyla kaplanır. Mücadele Yöntemleri:  Kültürel Önlemler;  Kültürel mücadele kimyasal mücadele kadar önemlidir.  Asmalarda güneşlenme ve havalanmayı sağlamak için iyi bir yaprak ve dal seyreltmesi yapılmalıdır.  Bilhassa hasat dönemi sonbahara kalan bu nedenle yağışlardan etkilenen asmaların üzeri polietilen örtülerle örtülerek, dört köşesinden iplerle yere çakılan kazıklara bağlanmalıdır.  Üzümler sonbaharda fazla geciktirilmeden hasat edilmeli SO2 (Kükürt dioksit) gazı ile gazlanarak soğuk hava depolarına yerleştirilmelidir.  Asmalar üzümlerin olgunluk mevsiminde fazla sulanmamalıdır ve fazla çiftlik gübresinden ve aşırı azotlu gübrelemeden kaçınılmalıdır. Kimyasal Mücadele;  1. ilaçlamaya üzümlerin olgunlaşma başlangıcından hemen önce başlanmalı, diğer ilaçlamalar kullanılan ilacın etki süresi dikkate alınarak yapılmalı, ilacın etki süresi göz önünde bulundurularak son ilaçlama ile hasat zamanına dikkat edilmelidir.</string>
    <string name="uzummildiyo"><b> Bağ Mildiyösü: </b> Hastalık asmanın tüm yeşil kısımlarında görülebilir. Yaprakların üst yüzeyinde sarımtırak renkli tipik yağ lekeleri meydana gelir, alt yüzeyinde de beyaz renkli mantar tabakası oluşur. Lekeler büyüdükçe ortaları kızarır ve dökülür. Sürgünler üzerinde eliptik lekeler meydana gelir. Şiddetli durumlarda sürgünler kurur. Çiçek salkımlarında ise mantar tabakası her tarafını kaplayabilir, kısa zamanda kahverengiye dönüşüp kuruyarak dökülür. Olgun taneler hastalığa daha az duyarlıdır. Taneler küçük iken hassas olup mantar tabakasından dolayı grimsi bir renk alır. Beyaz çeşitlerde mat grimsi-yeşil, siyah çeşitlerde pembemsi kırmızıya döner. Mücadele Yöntemleri:  Kültürel Önlemler; Hastalıklı sürgünler dipten kesilip uzaklaştırılmalıdır. Asmaların altı hastalıklı yapraklar ve yabancı otlardan temizlenmelidir. Lüzumundan fazla sulanmamalıdır. Kimyasal Mücadele Birinci ilaçlama sürgünler 25–30 cm uzunlukta olunca, ikinci ve daha sonraki ilaçlamalar ise ilacın etki süresiyle günlük sıcaklık, yağış ortalaması nem ve çiğ gibi meteorolojik etkenler hastalık için uygun koşullar oluşturduğunda yapılmalıdır. Hastalık etkenleri ortadan kalktığında ilaçlamalara son verilmelidir. Tahmin ve uyarı istasyonlarının bulunduğu yörelerde ise ilaçlamalar için yapılacak anonslar dikkate alınmalıdır.</string>
    <string name="aloeveraantraknoz"><b> Antraknoz Hastalığı: </b> Küçük yuvarlak, oval, koyu yeşil suyun başlangıçtaki görünümünü, daha sonra bronzdan açık kahverengi ortama kadar dairesel lekeler haline gelir. Lekeler olgunlaştığında lezyonun merkezi kırmızımsı kahverengiden kahverengiye döner. Hastalıkta ilerleme dönemlerinde kaydedildiğinde, lezyonlar büyük nekrotik alan oluşturmak için birleşir. Hastalık, ılık, yağışlı havaları tercih eder; Islak havada su sıçratarak kolayca yayılır. Bu yüzden doğru sulama yapılmalıdır.</string>
    <string name="aloeverakokcuruklugu"><b> Kök Çürüklüğü: </b> Phytophthora ve Pythium cinslerinden olanlar da dahil olmak üzere mantarlar, aloe bitkilerinde kök çürümesine neden olur. Kök çürüklüğü belirtileri genellikle koyu kahverengi, duygusal kök ipuçları ve koyu, duygusal alt yaprakları içerir. Bir aloe bitkisi Pythium kökü çürümesine sahipse, bitki yetiştiğinizde kök topraktaki kalabilir. Phytophthora kökü çürüklüğü de bodur büyüme ve sararmış yapraklara neden olur. Kök çürüklüğünü önlemek için fazla sulamayınız ve köke göre geniş  temiz bir kapta steril saksı karışımında yetiştirin.</string>
    <string name="aloeverapas"><b> Aloevera  Pas  Hastalığı: </b> Aloe vera  yapraklarında siyah veya kahverengi dairesel lekelere neden olan mantar hastalığıdır. Kararmayan alan okside olur ve bitkinin geri kalanından kendisini kapatır ve renk değişikliği yayılmaz. Bu hastalık için en iyi kontrol önleme yöntemidir. Kuzey Amerika’da nadiren görülmekle birlikte, aloe pas, ticari olarak ekili bitkilerde yayılabilir, bu nedenle semptom gösteren aloe bitkileri almayı bırakın. Yeterli güneş sağlayın ve yapraklardan su tutun. Aloe bitkilerinin aşırı sulanmasını önleyin.</string>
    <string name="aloeverayaprakbiti"><b> Aloe Vera Yaprak Biti: </b> Belirtiler yapraklarda görülür ve yaprakların tabanında veya zarar görmüş yaprakların zedelenmiş uçlarında beslenirler. Ayrıca Şiddetli istila, yavaş büyüme ve boğulmaya yol açar. Mücadelesi: Bitki karantinaya almak yani diğer sağlık bitkiler ayırmak gereklidir. Organik olarak sabunu ile böceklere ilaç hazırlayarak mücadele edilir. Diğer önemli etkende bitkiyi yanlış sulama kesinlikle kaçılmalı doğru koşullar içinde yetiştirilmeli.</string>
    <string name="begonyagrikalip"><b> Gri Kalıp: </b> Bitkinin sapları ve yapraklarındaki gri çürüme ya da küf, hafif bir kahverengi toz kaplama rengiyle, yeşilimsi bir formda kendini gösterir. Çoğunlukla sadece yaprakları değil, begonvillerdeki çiçekleri de etkiler, bu nedenle acilen kalıpla mücadele etmek gerekir. Ek olarak, kalıp çoğunlukla aşırı nemden dolayı oluştuğu için, bitkinin kuru ve serin bir odada "arıtma" döneminde yeniden düzenlenmesi daha iyidir. Begonya, iyi ve parlak bir şekilde gelişeceği ışıklı yerleri çok sever. Ancak, yaprakları üzerinde doğrudan güneş ışığı ile yanabilir ve kuruyabilirler.</string>
    <string name="begonyakulleme"><b> Külleme Hastalığı: </b> Külleme hastalığına neden olan etmen, kışı yapraklar üzerinde geçirir. İlkbaharda uygun koşullarda bitkilere yeniden bulaşır. Hastalığın yayılması, orantılı nem ve sıcaklığa bağlı olarak değişir. Yayılma için en elverişli koşullar 15–20 C sıcaklık ve yüksek orantılı nemdir.  Hastalık bitkinin yaprak, yaprak sapı, çiçek, çiçek sapı ve gövde kısımlarında görülür. Yaprakların üst yüzeyi, un serpilmiş gibi bir toz ile kaplanır. Yapraklar parlaklığını ve yumuşaklığını yitirir, donuklaşır ve sertleşir. Yaprak rengi kirli koyu yeşildir, hastalığın ileriki döneminde kahverengileşir ve kurur. Hasta bitkilerde büyüme ve çiçeklenme olmaz, yaprak dökülmesi meydana gelir. Mücadelesi:  Bu hastalıkla mücadelede kültürel önlem olarak sağlıklı bitkilerden çelikler alınmalı, bitkilere gereğinden fazla su verilmemeli, üstten sulama yapılmamalı ve hastalıklı bitki kısımları koparılarak yok edilmelidir. Kimyasal mücadeleye ise yapraklar üzerinde ilk lekeler görülür görülmez başlanmalıdır.</string>
    <string name="begonyasiyahkokcurumesi"><b> Siyah Kök Çürümesi: </b> Begonyanın aslında büyümeyi durdurduğunu ve solmaya başladığını fark ederseniz, onu transplant etmeye çalışabilirsiniz. Transplantasyon sürecinde karartılmış ve çürüyen kökler görürseniz, bitki siyah kök çürümesinden muzdariptir.  Böyle bir hastalığın gelişmesini önlemek için , sulamayı kontrol etmek ve  toprağını değiştirmek gerekir.</string>
    <string name="begonyayapraklekesi"><b> Bakteriyel Yaprak Lekesi: </b> Yara yerinden bitkilere giriş yapar. Ayrıca yapraklar döküldükten sonra gövdede kalan yaradan, budama ve çelik alma sırasında oluşan yaralardan da giriş yapabilir. Yaprağın alt yüzünde sarı veya yeşilimsi sarı renkte, küçük yağ lekeleri şeklinde görülür. Yaklaşık bir hafta sonra yaprağın üst yüzünde de nekrotik kızıl kahverengi yuvarlak lekeler oluşur. Bu lekeler 0,5–5 mm çapında olup yaprağın alt yüzünde kesin sınırlıdır. Hastalıkla bulaşık genç yapraklar; bulaşmadan sonra sapı ile birlikte tümüyle kurur ve ölür. Hastalık, ileri dönemlerinde gövdeye de geçer ve birkaç hafta içerisinde kahverengi - siyah renkte lekeler belirir. Bu lekeler bir süre sonra yaş çürüklük şekline dönüşür ve tüm bitki kısımları ölür. Hastalık bulaştıktan 2–4 hafta sonra tüm bitki ölür. Mücadelesi:  Bu hastalıkla mücadelede kültürel önlem olarak havalandırmaya özen gösterilmeli, sıcaklık denetim altında bulundurulmalı, hastalığın başlangıcında bulaşma görülen yapraklar uzaklaştırılmalı ve yok edilmeli, saksı toprağı sterilize edilmeli ve sağlıklı bitkilerden çelik alınmalıdır. Bakteriyel yaprak lekesinin kimyasal mücadelesinde, hastalıklı bitkiler bakır içerikli ilaçlarla ilaçlanmalıdır.</string>
    <string name="glayolfusiruim"><b> Glayölde Fusarium: </b> Glayölde önemli zararlara neden olur. Mantar, kormlarda yayılarak enfeksiyonlara neden olur. Depolanmış soğanların üzerinde küçük, sulu, kırmızı ve kahve renkte lekeler görülür. Bu lekeler zamanla koyulaşır, büyür, içeri doğru çöker ve siyahlaşır. Hastalıklı kormlar depoda çürür veya dikilince sürmezler. Hastalıktan az etkilenmiş olan kormlardan zayıf bitkiler elde edilir. Ve bunlar yaprak uçlarından sararır ve sonuçta ölür. Canlı kalan bitkilerin çiçekleri ise çok küçüktür. Tedbir olarak, büyüme esnasında hastalıklı olduğu gözlemlenen bitkiler sökülerek imha edilmelidir. Yetiştiricilikte sağlıklı soğanlar kullanılmalı, 4 yılda bir münavebe yapılmalıdır. Hastalığın tarla şartlarında ilaçlı mücadelesi bulunmamaktadır. Dikimden önce soğanların dış zarları soyulmalı, Thiram ( Pomarsol Forte, Kortiram ), Mancozeb (Dikotan M-45, Mankotam, Manzate % 80 WP)  etken maddeli ilaçlardan birisi ile 1 kg soğana 5-6 gr ilaç gelecek şekilde tozlanmalıdır. </string>
    <string name="glayoldekursunikuf"><b> Glayölde Kurşuni Küf: </b> Bu hastalık özellikle kış yetiştiriciliğinde yüksek nem ve düşük sıcaklık sonucu ortaya çıkmaktadır. Yapraklar üzerinde önce açık, sonra koyu kahverengi lekeler kendini gösterir. İleri dönemde bu lekeler gelişir ve tüm bitki enfekte olur. Hastalıktan korunmak için, hastalığın ortaya çıkmasından evvel alınması gereken tüm önlemlere uyulması gerekir. Ayrıca kormların sürgün vermesinden sonra;  Manebli (Dikotan M-22, Manoran %80 WP ) ilaçların sürekli kullanılmasıyla bitkiler kontrol altında tutulmalıdır.</string>
    <string name="glayolkurucurukluk"><b> Glayölde Kuru Çürüklük: </b> Depolanmış soğanlarda büyük zararlara yol açan bir mantar hastalığıdır. Hastalık, soğanların dış yüzünde küçük, çok yuvarlak kırmızımsı lekeler halinde belirir. Bu lekeler zamanla açık kahveden siyah renge kadar koyulaşır ve içeri doğru çökerek çürür. Bu hastalıkta yapraklar sararıp kahverengileşir. Köklerde siyah lekeler ve çürümeler olabilir. Hastalık etmeni mantar toprakta enfekte olmuş bitkilerden sağlıklı olanlara da kolayca bulaşır ve toprakta 25 yıl kalabilir. Özellikle azotlu gübrenin fazla kullanıldığı ve bor elementinin düşük olduğu alanlarda bu hastalığa sıkça rastlanır. Hastalıktan korunmak için, münavebeli yetiştiricilik, sağlıklı soğan kullanımı, dikim öncesi kormların ilaçlanması sayılabilir. Dikim alanlarında fosfor, potas ve bor elementleriyle takviyeli gübreleme yapılmalıdır. </string>
    <string name="glayolpas"><b> Glayölde Pas: </b> Bitkilerin sap ve yapraklarında önce koyu kahve renkte lekeler oluşur. Bitkinin tüm yapraklarına bulaşır ve kurumasına neden olur. Bulaşık yaprakların toplanarak imha edilmeleri gerekir. Kimyasal mücadelede ise;  Kükürt, Triadimefon, (Bayleton, Korleton WP %5), Oxycarboxin, (Plantwax %75 WP – EC ), Mancozeb (Dikotan M -45) etken maddeli ilaçlardan her hangi birisi ile , tavsiye edilen dozlarda  7 -10 gün aralıklarla ilaçlama yapılmalıdır.   </string>
    <string name="glayolvirus"><b> Glayölde Virüs: </b> Hastalık etmeni virüsler soğanlarla yayıldığı gibi, yaprak bitleri ve thripsler gibi bazı emici böceklerle de yayılabilir. Tam çiçeklenmede veya daha önceki enfeksiyonlarda erken olgunluk, soğanların küçülmesi ve köklerin kısalmasıyla, gelişmenin yavaşlaması gibi belirtiler meydana gelir. Bitki bodurlaşabilir. Bu hastalık böyle durumlarda virüs hastalıklarına hassas çeşitlerde büyük zararlara neden olabilir. Hastalığın direkt kimyasal mücadelesi bulunmamaktadır. Yetiştiricilikte virüsten arındırılmış temiz soğan kullanımı ve hastalığın yayılmasında önemli rol oynayan sokucu–emici  böceklerle kimyasal mücadele yapılması önemlidir.</string>
    <string name="gulgovdekanseri"><b> Gövde Kanseri Hastalığı: </b> Hastalıkla ilgili problemler, özellikle canlılığını biraz kaybeden yaşlı güllerde ve genç ve kökleri açıkta kalmış güllerde akut olarak görülmektedir. Kanser hastalığı güllerin aktif olarak gelişemediği serin yıllarda oldukça aktiftir. Budama ya da bir şekilde açılan yaralar hastalık etmeninin sporlarına giriş ve çimlenme yerleri sağlamaktadır. Bu fungus bitki gelişimine elverişli ortamlarda ise gelişme gösteremez. Enfekte olan gövdeler sararır, genellikle kırmızı lekelere sahiptir ve bu lekeler daha sonra kahverengi ya da siyah olabilir. Lekelerin üzerinde hastalık etmeninin spor üreten spor yatakları koyu renkte bir püstül olarak gelişir. Mücadelesi:  Kültürel Mücadele;  1. Bitkiler zayıf düşürülmemeli ve devamlı iyi koşularda tutulmalıdır. 2. Hastalıklı sürgünler budanmalı ve imha edilmeli. 3. Budamalardan sonra yara yerleri koruyucu bir kimyasal ilaç ile ilaçlanmalı ve büyük açılan yara yerleri kapatılmalı. </string>
    <string name="gulkulleme"><b> Gülde Külleme: </b> Hastalık gülün yaprak, sürgün ve tomurcuklarında görülür. İlk belirtileri genç yapraklarda hafif kabarık, yanık benzeri alanlar şeklindedir. Daha sonra beyaz noktalar halinde lekeler meydana gelir ve zamanla bu lekeler genişleyerek tüm yaprak yüzeyini kaplayabilir. Bunun sonucunda yaprak üzerinde un veya kül serpilmiş gibi bir görüntü ortaya çıkar. Aynı belirtiler tomurcuklarda, çiçek sapında ve sürgünlerde de görülebilir. Hastalanan yapraklar içe doğru kıvrılır, sertleşir ve şeklini kaybeder. Yaşlı yapraklar hastalıktan fazla etkilenmemektedir. Hastalıkla Mücadele:  Hastalıklı bitki kısımları budanmalı ve budama artıkları yok edilmelidir. Fazla sulamadan özellikle sisleme şeklindeki sulamadan kaçınılmalıdır. Çünkü hastalığa neden olan fungus (mantar) nemli koşullarda iyi gelişmektedir.İlaçlı mücadelesinde, ilk ilaçlamaya yaprak ve tomurcukların oluşumu görüldüğünde başlanmalıdır.</string>
    <string name="gulmidilyo"><b> Gül Mildiyösü: </b> Hastalık yapraklarda morumsu kırmızı ile koyu kahverengi arasında değişen düzensiz lekelere neden olur. Zamanla yaprakların rengi sarıya döner ve yapraklar dökülür. Gövdede 2 cm veya daha büyük boyutlarda morumsudan siyaha kadar değişen renklerde lekeler meydana gelir. Hastalanan dallar daha sonra ölür. Nemli ve serin koşullarda hastalık gelişimi daha fazladır. Mücadele: Hastalığın ertesi seneye taşınmasını engellemek amacıyla hastalıklı yaprak, gövde ve çiçekler yok edilmelidir. Seralarda fazla nemden kaçınılmalı ve iyi bir havalandırma ile nem azaltılmalıdır. Hastalığın gelişimi ve enfeksiyonu için ideal koşullar olduğunda koruyucu fungusitler (bakırlı preparatlar ve mancozeb) kullanılmalıdır. Gül bitleri, tırtıllar, testereli arı ve çeşitli böcekler gül zararlıları olarak adlandırılırlar. Bunlar ya bitkinin özsuyunu emer, ya da çiçek ve yaprakları yiyerek bitkiye zarar verirler. Bu zararlılara karşı uygun ilaçlar kullanılmalıdır.</string>
    <string name="gulpas"><b> Gülde Pas: </b> Hastalık, önce yaprak, dal ve tomurcuk saplarında sarımtırak lekeler halinde görülür. Daha sonra bu lekeler turuncuya dönüşür. Yağ güllerinde sap ve çanak yapraklarında olan bulaşmalardan dolayı tomurcuklar açılmaz. Yapraklarda lekeler oluşturduğundan yaprak fonksiyonunu yapamaz, çiçek miktarı azalır gülyağı kalitesi bozulur, ürün azalır. Hastalıkla Mücadele:  İlkbaharda hastalıklı dallar budanmalı, sürgünleri kesmeden önce İspirto, Karbolineum gibi maddeler sürülmeli, Toprağa düşmüş yaprak ve budama artıkları toplanarak imha edilmelidir.Çiçek tomurcukları kırmızı uç göstermeden 20–25 gün önce birinci; birinciden 10–15 gün sonra ikinci; hasat biter bitmez üçüncü ilaçlama yapılmalıdır.</string>
    <string name="gulvirus"><b> Güllerde Virüs Hastalıkları: </b> Virüs hastalıkları nadiren öldürücü olmaktadır. Ancak bitkinin gücünü, çiçek kalitesini ve verimini önemli ölçüde azaltmaktadır. Gül mozaik virüsü güllerde yaygın olarak görülen hastalıklardandır. Klorotik (sarı) çizgi şeklinde lekeler, halkalı lekeler ve benekler, sarı ağ şeklindeki belirtiler yetiştirme mevsiminde görülen karakteristik yaprak belirtileridir. Belirtilerin şiddeti gül çeşidine, yetiştirme mevsimine ve koşullarına göre değişmekle beraber, genellikle ilkbaharda belirgindir. Hastalıkla Mücadele:  Virüslü bitkilerden çoğaltma materyalleri alınmamalıdır. Termoterapi (bitkilerin ısı ile muamele edilmesi) uygulaması yapılabilir. 80 derecede 4 hafta süre ile tutulan gül bitkilerinden alınan gözlerde gül mozaik virüsü olmamaktadır. Virüs hastalıklarının ilaçlı mücadelesi yoktur.</string>
    <string name="kaktusasirisulama"><b> Aşırı Sulama: </b> Kaktüs ve sukulentler bilindiği gibi kök, yaprak veya gövdelerinde su barındıran, susuzluğa dayanıklı bitkilerdir. Sulama konusunda tereddütlerin önüne geçmek için oluşan genel bir kanı vardır ki; o da emin olmadığınızda bitkiyi sulamayındır. Bundaki kasıt toprağın tamamen kurumasını beklemektir. Aşırı sulamayla ifade edilmek istenen kaktüs veya sukulentin ihtiyaç duyduğu sudan fazlasını vermektir. İyi direnajlı toprak kullanılması bitkinin sürekli nemli kalmaması adına önemli bir husutur. Bitkinin su ihtiyacı mevsime, ortamına, bitki büyüklüğüne, saksı ebadına göre değişir. Aşırı su verilmesi durumunda bitki çürür ve ölür. Bunun önüne geçmek için toprak sulanmadan evvel kontrol edilmeli, yüzeyinin kuruluğundan çok alt kısımların kuru olduğundan emin olunmalıdır.</string>
    <string name="kaktusfusarium"><b> Fusarium solgunluğu: </b> Ksilem (odun) borularını tıkayarak ve işlevlerini bozarak solgunluğa neden olur. Bitkinin aşağıdan yukarıya su iletimi dengesi bozulur. Solgunluk önce yaşlı yapraklarda başlar. Daha sonra bitkinin tamamına yayılır. Mücadelesinde enfekte olmuş bitkilerden çelik alınmamalıdır.</string>
    <string name="kaktusyanikligi"><b> Güneş Yanıklığı: </b> Aşırı güneş alan bitki gövdesinde deformasyonlar görülür. Özellikle direkt güneş ışığında sulanan bitkinin gövdesinde kalan su damlaları mercek etkisi yapar ve gövdede yanıklar oluşur. Bitkinin direkt güneş almamasına dikkat edilmeli. </string>
    <string name="kaktuskursunikuf"><b> Kurşuni Küf: </b> Yaprak, gövde ve çiçeklerde etkilidir. Fazla nemli ortamlarda bitki kısımlarının üstlerini gri küf tabakası kaplar. Bulaşmalar çiçeklerde küçük koyu renkli lekeler halinde görülür. Uzun süre devam eden yüksek orantılı nem ve özellikle 15-25 0C sıcaklıklar hastalığın yayılması için en uygun ortamdır. Mücadelesinde, yayılma koşulları olan sıcaklık ve nem oranları uygun düzeyde tutulmalıdır.</string>
    <string name="kaktusyetersizsulama"><b> Yetersiz Sulama: </b> Her ne kadar kaktüs ve sukulentler susuzluğa dayanıklı olsalar da yetersiz sulama durumunda bitki evvela kendi bünyesindeki su rezervinden su ihtiyacını karşılar, ardından susuzluğu tolere edemeyecek hale gelir ve kurur. Doğru sulama yapılmalıdır.</string>
    <string name="karanfilcokerten"><b> Karanfilde Çökerten (Fide Kök Çürüklüğü): </b> Özellikle yeni dikilmiş fidelerde zarar yapar. Derin dikilmiş fideler kök boğazında çürürler, iletim demetleri tıkanır, ve genç bitkiler solarlar. Toprak çizgisinde kabukta ıslak çürüklük ve incelme başlar. Hastalık etmeni odun dokusuna ve öze kadar geçebilir. Önlem olarak sağlam bitkilerden çelik alınmalı, çelik alınacak bitkileri periyodik olarak Captan terkipli ilaçlarla ilaçlamalı, toprak sterilizasyonu yapılmalı ve fideleri derin dikmekten kaçınmalıdır. Dikimden hemen sonra fideler kök boğazı kısmından ilaçlanmalıdır.  </string>
    <string name="karanfilhalkalileke"><b> Karanfilde Halkalı Leke/Kuş Gözü Hastalığı: </b> Karanfillerde kış hastalığıdır. Yapraklar, Gövde ve Kaliks üzerinde yuvarlak, ortası siyah lekeler yapar. Çeliklerden gelebilir. Soğuk mevsimlerde gelişir ve sıcaklığın arttığı ilkbahar aylarında hızla yayılır. Çiçeklerin ticari değeri düşer. Kış aylarında görüldüğü zaman hemen önlem almalıdır. İlaçlı mücadelede 100 litre suya 300 gr Daconil + 100 gr Benomil karışımı ile bitkiler 1-2 kez ilaçlanmalıdır.</string>
    <string name="karanfilkursunikuf"><b> Karanfilde Kurşuni Küf Hastalığı: </b> Etmen hava ve toprak kökenlidir,  çevreye atılmış bitkisel materyal üzerinde gelişerek, yağmur, rüzgar ve örtü altında hava akımıyla etrafa yayılarak, gelişmekte olan zayıf bitkilere özellikle yaralardan girerek enfeksiyonu oluşturur.  Hastalık daha çok karanfilin çiçeklerinde görülmekle birlikte yaprak ve saplarda da belirti oluşturabilir. Çiçeklerde ilk belirtiler, dış (petal) yapraklarda kahverengileşme ve yumuşama şeklinde görülürken, uygun koşullarda (%90-95 nem ve 20-25 °C sıcaklık) fungusun sporları bu lekeler üzerinde gri-kahverengi bir küf tabakası oluşturur ve sporlar bitkinin diğer organlarına yayılır. Kurak şartlarda bu gri küf tabakası ortadan kalkarak, kahverengi buruşuk alanlar şeklinde bir görünüm kazanır. Mücadelesi :  Seralarda iyi havalandırma yapılarak sıcaklık ve orantılı nemin yükselmesi önlenmeli, özellikle geceleri nemin yoğunlaşarak bitkiler üzerine damla düşmesinin önüne geçilmeli. Bitkiler arasında hava akımının olabilmesi için sık dikimden kaçınılmalı. Dengeli gübreleme ve iyi bakım yapılarak bitkilerin sağlıklı gelişmeleri sağlanmalı. Hasta bitkiler toplanarak uzaklaştırılmalı, hasattan sonra sklerotların toprağa karışmasını önlemek için bitki artıkları yakılarak imha edilmelidir. İlaçlamaya hastalığın ilk belirtileri görülür görülmez başlanmalıdır.   </string>
    <string name="karanfilpas"><b> Karanfilde Pas Hastalığı: </b> Bitkilerin sap, dal yaprak ve çanak yapraklarında başlangıçta sarımtırak lekeler  ve epidermiste  gümüşi-gri çıkıntılar şeklinde görülür. İleri evrelerde epidermis dokusu çatlar ve sporlar kahverengi toz halinde ortaya çıkar. Sap kırılması ve gelişmede gerilik meydana gelir. Kesme çiçeklerin estetik görünümü bozulur, pazar değeri düşer.  Mücadelesi :  Kültürel Tedbirler; Sağlam anaçlardan çelik alınmalıdır. Serada havalandırma iyi olmalıdır. Sulama üstten değil, dipten yapraklara değmeyecek şekilde yapılmalıdır. Fazla azotlu gübre kullanılmamalıdır. Serada bitkiler sık dikilmemelidir. Tele alınmalıdır. İlaçlamalar 10’ar gün arayla yapılmalıdır.</string>
    <string name="lalecineria"><b> Botrytis cinerea: </b> Bir mantar hastalığıdır. Bu hastalık, lale yetiştirilen topraklarda daha önce domates, biber, kasımpatı gibi bitkiler yetiştirilmişse görülmektedir. Hastalık etmeni yaprakların sararmasına ve soğanların çürümesine neden olur. Bu hastalıktan korunmak için, dikimden önce toprak dezenfeksiyonu gereklidir.</string>
    <string name="lalekurucurukluk"><b> Soğan Kuru Çürüklüğü: </b> Bu hastalıkta bitkinin gelişmesi yavaşlar. Yaprak uçları sararır ve çiçek tomurcuğu kurur. Bu hastalıktan korunmak için dikimden önce soğanların ilaçlanması gerekir.</string>
    <string name="lalesolani"><b> Rhizoctonia solani: </b> Bu mantar yapraklarda hastalık oluşturur. Özellikle filizlenme esnasında yapraklarda kahverengi lekeler veya çizgiler oluşturur. Bu hastalığın olmaması için derin dikim yapılmamalıdır. Hastalık görüldüğünde ilaçlama yapılmalıdır.</string>
    <string name="laletuliparum"><b> Rhizoctonia tuliparum: </b> Lale soğanları ve sap üzerinde kirli beyazdan, kızıl kahverengine kadar 1mm - 1 cm büyüklüğündü yumrucuklar oluşturur. Soğanlar enine kesildiğinde kahverengi halkalar görülür. Saplar ise çürüyerek devrilir. Bu hastalıkla mücadele için, dikimden önce toprak sterilizazyonu yapmak gerekir.</string>
    <string name="laletullipea"><b> Botrytis tulipea: </b> Bu hastalıkta filizler çıkmaz. Çıkan filizler de hemen ölür. Kurşuni küf olarak da bilinen bu hastalık, sporlara toprakta uzun süre kalabilir. Bu hastalıkla mücadele için toprak steril edilmelidir.</string>
    <string name="petunyagricuruk"><b> Gri çürük: </b> Yapraklar çabucak solmuş gri lekelerle kaplıdır. Zamanla, yapraklar da gri daha baskın görünür. Bunun olmasını önlemek için, petunileri uzun bir süre  +12 ile +15 derecenin arasında bir sıcaklıkta tutmaya ve yeterli ışık almasını sağlamaya  çalışın. Toprakta aşırı azot da  neden olabilir. Gübrelerken buna dikkat edin.</string>
    <string name="petunyasiyahbacak"><b> Petunya Siyah  Bacak: </b> Bitkinin zemin üzerindeki toprak üstü kısmı ile çürümeye başlar ve bitki ölür. Bitkiyi iyileştirmek neredeyse imkansızdır. Ancak hastalığın ortaya çıkmasını ve gelişmesini engelleyebilirsiniz. Bunun için; çok fazla tohum ekmeyiniz, bitkinin +20 derecenin üzerinde bir sıcaklıkta bulunmamasına dikkat edin, yüksek asitli toprak kullanmayın , uygun ph 5,5-7 arasındadır.</string>
    <string name="petunyazararlilar"><b> Petunya zararlıları: </b> Evde petunya üzerinde görülen en yaygın haşere, bir örümcek akarıdır. Bunu fark etmek kolaydır ,yapraklar üzerinde daha yoğun hale gelen ince bir ağ görülür. Harekete geçmezseniz, yapraklar kuruyacak ve bitki ölecektir. Tedavi için; kimyasal ilaç kullanabilirsiniz.  Karahindiba veya sarımsak infüzyonun  iyi geldiği  bilinmektedir. Bitki yiyen minik böcekler için;  Yapraklar kurumaya ve deforme olmaya başlarsa , böcek ilacı kullanarak zararlılardan kurtulabilirsiniz.</string>
    <string name="sardunyaalternaria"><b> Alternaria Yaprak Lekesi Hastalığı: </b> Patogen konukçuda yaprak lekesi oluşturur. Genellikle yaşlı yaprakları hastalandırır. Başlangıçta yaprağın alt yüzünde renk açılması şeklinde ortaya çıkan leke, sonradan biraz daha genişler ve rengi kahverengiye dönüşür. Daha sonra lekeler birleşip yaprağın büyük bir kısmını kaplarlar. Lekelerin üzeri duman rengi fungal örtü ile kaplıdır.  Mücadelesi : Kültürel Önlemler ; Hastalıklı bitki artıkları toplanıp yok edilmelidir.  Sıcak hava, fazla nem ve aşırı sulama hastalığı yaygınlaştırır. Bu nedenle iyi havalarda sık sık havalandırma yapılmalı ve aşırı sulamalardan kaçınılmalıdır. Kimyasal Mücadelesi;  Kullanılacak ilaçlar ve Dozları: Captan  50WP. (100 l . su/250 g); Maneb 80 WP. (100 l. su / 150 – 200 g) ; Benomyl 50 WP. (100 l su / 60 – 100 g); veya Bakır – Oxychloride 50 WP. (100 l. Su / 300 g) terkipli ilaçlardan herhangi biri bitkilere pülverize edilebilir.</string>
    <string name="sardunyabeyazcurukluk"><b> Beyaz Çürüklük Hastalığı: </b> Tüm sera kültürlerinde hastalık yapan bir etmendir. Bitkilerin kök, gövde ve dalların kabuğunda belirti oluşturan bir çürüklük hastalığıdır. Bu organlarda önce yumuşak çürüklük, üzerinde fungus miselleri görülür. Sonra iç çürümesi, boşalma ve bu boşluklar içinde sclerotia denilen üreme, yayılma organı oluşur. Hastalığın ileri dönemlerinde bitkiler solar. Mücadelesi:  İlk önlem olarak olarak sclerotia’lar görülmeden hastalıklı bitkiler sökülüp uzaklaştırılmalı ve yok edilmelidir.  Ortamın drenajı iyi olmalı, özellikle yağmurlama sulama yapılmamalıdır. Seralarda sıcaklık ve nem denetim altında tutulmalı, seralar iyi havalandırılmalıdır. Kimyasal preparatlarla toprak ilaçlaması çözüm değildir. Ancak buharlı toprak sterilizasyonu etkindir.</string>
    <string name="sardunyakursunikuf"><b> Kurşuni Küf Hastalığı: </b> Kurşuni küf, Yaprak, gövde ve çiçeklerde etkilidir. Fazla nemli ortamlarda bu bitki kısımlarının üstlerini gri küf tabakası kaplar. Bulaşmalar çiçeklerde küçük koyu renkli lekeler halinde görülür. Uzun süre devam eden %85’in üzerindeki orantılı nem ve özellikle 15-25 derece sıcaklıklarda hastalığın yayılması için en uygun ortamdır. Mücadelesi: Yayılma koşulları olan sıcaklık ve nem oranlarını uygun düzeyde tutmak, hastalık parazit olduğu için bitkiyi yaralayan ve zarar veren her türlü faktörden kaçınılmalıdır.</string>
    <string name="sardunyapas"><b> Sardunya Pası Hastalığı: </b> Hastalığın ilk belirtisi yaprağın üst yüzeyinde renk açılmasıyla başlayan lekelerdir. Daha sonra bunların ortasında kahverengi nekrotik lekeler belirir. Yaprağın alt yüzünde ise, ortada açık sarı renkte merkezi olan kahverengi pas püstülleri (lekeleri) dizisi oluşur. Daha sonra bu spor püstülleri gelişmesini sürdürerek bir merkezli halkalar şeklinde yayılırlar. Yaprakların bu şekilde zarar alması ve giderek kuruyup dökülmesi özümleme alanını geniş ölçüde azalttığı için bitkide güçlü bir gelişme geriliği sorunu ortaya çıkar. Fungus ilkbahardan sonra yaz sporlarını oluşturarak çoğalmaya başlar. Sıcaklık ve nem koşullarının uygun olması halinde, hava hareketleri ve yağmurlama sulama ile bitkiden bitkiye, yapraktan yaprağa yayılmasını sürdürerek salgın yapabilir. Kuluçka dönemi 3 hafta olup, bu durum enfeksiyonun önlenmesi açısından son derece önemlidir. Mücadelesi: Sağlam ve hastalıksız anaçlardan çelik alınmalıdır.</string>
    <string name="sardunyayapraklekesi"><b> Sardunya Bakteriyel Yaprak Lekesi Hastalığı: </b> Hastalık, yaprağın sarı veya yeşilimsi sarı renkte, küçük yağ lekesi şeklinde başlar. Yaklaşık 1 hafta sonra yaprağın üst yüzeyinde de nekrotik kızıl kahverengi yuvarlak lekeler oluşur. Bu lekeler 0,5–5 mm Çapında olup, yaprağın alt yüzünde kesin sınırlıdır. Genç yapraklar bulaşmadan sonra sapı ile birlikte tümüyle kurur ve ölür.  Mücadelesi : Kültürel Önlemler; Havalandırmaya özen gösterilmelidir. Sıcaklık denetim altında bulundurulmalıdır.  Hastalığın başlangıcında enfekte olmuş yapraklar uzaklaştırılmalı ve yok edilmelidir.  Sulama dikkatli yapılmalıdır.  Sağlıklı bitkilerden çelik alınmalıdır. Çelik almada kullanılan makas ve bıçaklar %70’lik alkol veya %5’lik formalin eriyiği ile dezenfekte edilmelidir. Kimyasal Mücadelesi ; Sterilize edilmiş saksı toprağı kullanılmalıdır.  Hastalıklı bitkilerin saksıları tekrar kullanılacak ise kesinlikle sterilize edilmelidir.  Hasta bitkiler bakırlı peraparatlarla ilaçlanmalıdır.</string>
    <string name="sumbulcineria"><b> Botrytis cineria: </b> Hastalık etmeni toprakta bulunur. Soğanlar bu topraklara dikildiğinde hastalık görülür. Bitkinin sararmasına ve soğanların çürümesine neden olur. Mücadelesi derine soğan dikimi yapılmamalıdır. Ayrıca kimyasal savaş yöntemi de uygulanabilir.</string>
    <string name="sumbulpythium"><b> Pythium: </b> Kök kararması ya da yumuşak çürüklüğe neden olan bu mantar genellikle dikimden sonraki 2 hafta içinde zararlarını oluşturabilir. Fungus 16 derece ve daha yüksek ısıda daha hızlı gelişir. 10 derece veya daha düşük sıcaklıkta zarar oluşturmaz. Etmen topraktan kaynaklandığı için dikim öncesinde toprak dezenfeksiyonu yapılması önerilir.</string>
    <string name="sumbulrhiz"><b> Rhizoctonia: </b> Yapraklarda genellikle filizlenme sırasında kahverengi leke ya da çizgiler şeklinde zarar yapar. Bu fungusit topraktan gelen bir hastalık etmenidir.  Mücadelesinde derine soğan dikimi yapılmamalıdır. Ayrıca kimyasal savaş yöntemi de uygulanabilir.</string>


</resources>

